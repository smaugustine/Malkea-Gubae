<?xml version="1.0" encoding="UTF-8"?>

<TEI xmlns="http://www.tei-c.org/ns/1.0" xml:id="0311" xml:lang="en">
  <teiHeader>
    <fileDesc>
      <titleStmt>
        
        <title xml:id="t1" xml:lang="gez">መልክአ፡ ማኅበረ፡ በኵር፡</title>
        <title corresp="#t1" xml:lang="gez" type="normalized">Malkəʾa Māḫbara Bakʷr</title>
        <title corresp="#t1" xml:lang="en">Image of the Assembly of the Firstborn</title>
        
      </titleStmt>

      <publicationStmt>
        <authority>
          <persName>
            <forename>Augustine</forename>
            <surname>Dickinson</surname>
            <idno type="ORCID">https://orcid.org/0000-0002-7732-3524</idno>
          </persName>
        </authority>
        <date>2025</date>
        <ref target="https://w3id.org/malke/0311/"/>
        <availability>
          <licence target="http://creativecommons.org/licenses/by-sa/4.0/">This file is licensed under the Creative Commons Attribution-ShareAlike 4.0 license.</licence>
        </availability>
      </publicationStmt>

      <sourceDesc>
        <p>Malkəʾa Gubāʾe</p>
      </sourceDesc>

      
    </fileDesc>

    <profileDesc>
      <langUsage>
        <language ident="en">English</language>
        <language ident="gez">Gǝʿǝz</language>
      </langUsage>
    </profileDesc>
  </teiHeader>
  <text>

    <body>
      <div type="edition" xml:lang="gez">

        

        <div type="textpart" xml:id="malke">
          
          <lg type="stanza" n="1">
            
            <l n="1">በስመ፡ አብ፡ ወወልድ፡ ወመንፈስ፡ ቅዱስ፡ ሥላሴ፨</l>
            <l n="2">እንዘ፡ ኣዐትብ፡ ገጽየ፡ ከመ፡ እለ፡ እዝራ፡ ወሙሴ፨</l>
            <l n="3">ናሁ፡ እትናገር፡ ዘማኅበረ፡ በኵር፡ ውዳሴ፨</l>
            <l n="4">ድኅረ፡ ስትዪ፡ ወይነ፡ ሰማይ፡ ቅድመ፡ ገጸ፡ ሐዳስ፡ ክናሴ፨</l>
            <l n="5">እስመ፡ በእግረ፡ ኃይል፡ ኬዱ፡ አንበሳ፡ ወከይሴ፨</l>

          </lg>
          
          <lg type="stanza" n="2">
            
            <l n="1">ሰላም፡ ለፅንሰትክሙ፡ በሩካቤ፡ ሥጋ፡ ግሱስ፨</l>
            <l n="2">እንተ፡ አልቦቱ፡ ሲበት፡ ወግብረ፡ ኀጢአት፡ ንኡስ፨</l>
            <l n="3">አእጹቀ፡ ወንጌሉ፡ ማኅበር፡ ለዕፀ፡ ሕይወት፡ ክርስቶስ፨</l>
            <l n="4">ጸገይክሙ፡ ጽጌ፡ አምልኮ፡ በጠለ፡ ትእግሥት፡ ሐዲስ፨</l>
            <l n="5">ከመ፡ ኀረገ፡ ወይን፡ ሳውል፡ ወስምዖን፡ በለስ፨</l>

          </lg>
          
          <lg type="stanza" n="3">
            
            <l n="1">ሰላም፡ ለልደትክሙ፡ እምወላዲት፡ ማሐፀን፨</l>
            <l n="2">በዘባረካ፡ ዕለት፡ እግዚአብሔር፡ ቀርን፨</l>
            <l n="3">ማኅበረ፡ በኵር፡ አእላድ፡ ቅዱሳነ፡ ላህይ፡ ወሥን፨</l>
            <l n="4">ያበርህ፡ ውዳሴክሙ፡ በልሳነ፡ ደቂቅ፡ ኄራን፨</l>
            <l n="5">እንቍ፡ ሥርጋዌሃ፡ ለደብር፡ ብንያስ፡ ካህን፨</l>

          </lg>
          
          <lg type="stanza" n="4">
            
            <l n="1">ሰላም፡ ለዝክረ፡ ስምክሙ፡ ዘፍኖተ፡ ዕበይ፡ ኀለፈ፨</l>
            <l n="2">ወበዐምደ፡ ወርቅ፡ ተጽሕፈ፨</l>
            <l n="3">ማኅበረ፡ በኵር፡ ጻድቃን፡ እለ፡ ትትቄደሱ፡ ዘልፈ፨</l>
            <l n="4">ረስዩ፡ በጸሎትክሙ፡ ኀጢአትየ፡ ግዱፈ፨</l>
            <l n="5">እምፍቅደ፡ ኆፃ፡ ባሕር፡ ፍቅዱ፡ አኮኑመ፡ ተርፈ፨</l>

          </lg>
          
          <lg type="stanza" n="5">
            
            <l n="1">ሰላም፡ ለሥዕርተ፡ ርእስክሙ፡ ዘጽላሌሁ፡ አዳም፨</l>
            <l n="2">ወከመ፡ ጸጉረ፡ ቋዕ፡ ጸሊም፨</l>
            <l n="3">ማኅበር፡ ጻድቃን፡ አበወ፡ ኵሉ፡ ዓለም፨</l>
            <l n="4">አኅድሩ፡ በላዕሌነ፡ ሰላመ፡ ዚአክሙ፡ ዮም፨</l>
            <l n="5">እስመ፡ ለደቂቅ፡ ይደሉ፡ ዘአበው፡ ሰላም፨</l>

          </lg>
          
          <lg type="stanza" n="6">
            
            <l n="1">ሰላም፡ ለርእስክሙ፡ ትእምርተ፡ መስቀል፡ ዘቦቱ፨</l>
            <l n="2">ወስመ፡ ሥላሴ፡ ትርሲቱ፨</l>
            <l n="3">ለመሥዋዕተ፡ ሰላም፡ ክርስቶስ፡ ማኅበር፡ ሥዋዕቱ፨</l>
            <l n="4">በጽሑ፡ ለተራድኦ፡ ሶበ፡ ኪያየ፡ አገቱ፨</l>
            <l n="5">ምንዳቤ፡ ሥጋ፡ ወነፍስ፡ አፍላት፡ ክልኤቱ፨</l>

          </lg>
          
          <lg type="stanza" n="7">
            
            <l n="1">ሰላም፡ ለገጽክሙ፡ ዘኵለንታሁ፡ ብሩህ፨</l>
            <l n="2">እምነ፡ ብሩህ፡ ፀሓይ፡ ወእምነ፡ ንጹሕ፡ ወርኅ፨</l>
            <l n="3">ክሉላነ፡ ሥጋ፡ ማኅበር፡ በወልታ፡ ሱራፌል፡ ንጽሕ፨</l>
            <l n="4">ፍጽሙ፡ አፈ፡ ዚአሁ፡ ለአርዌ፡ ሰማይ፡ መፍርህ፨</l>
            <l n="5">ዘእምገነቱ፡ ሄዶ፡ ለአዳም፡ የዋሕ፨</l>

          </lg>
          
          <lg type="stanza" n="8">
            
            <l n="1">ሰላም፡ ለቀራንብቲክሙ፡ እለ፡ ይመስላ፡ ቍጽለ፨</l>
            <l n="2">ወሥነ፡ ጽጌ፡ ወርቅ፡ ሥዑለ፨</l>
            <l n="3">ማኅበረ፡ በኵር፡ ዐበይት፡ ዘትሴአኑ፡ ወንጌለ፨</l>
            <l n="4">ወትትመረጕዙ፡ ሕይወተ፡ ሕሙማን፡ መስቀለ፨</l>
            <l n="5">ውብዕለ፡ ነዳያን፡ ዘልብሱ፡ ሕገ፡ ቃል፡ ጽዱል፨</l>

          </lg>
          
          <lg type="stanza" n="9">
            
            <l n="1">ሰላም፡ ለአዕይንቲክሙ፡ እለ፡ ኢነጸራ፡ ምዕረ፨</l>
            <l n="2">ተድላ፡ ቤተ፡ ነዌ፡ ወኪራም፡ እንተ፡ ያመጽእ፡ ሐሣረ፨</l>
            <l n="3">ማኅበረ፡ በኵር፡ ጻድቃን፡ ዘትኔጽሩ፡ ስውረ፨</l>
            <l n="4">ጸልዩ፡ በበ፡ ዕለቱ፡ ለዘይገብር፡ ተዝካረ፨</l>
            <l n="5">ወለለ፡ ጊዜሁ፡ ይዜምር፡ ለክሙ፡ መዝሙረ፨</l>

          </lg>
          
          <lg type="stanza" n="10">
            
            <l n="1">ሰላም፡ ለአእዛኒክሙ፡ ለአጽምኦ፡ ምስጢር፡ ዘተደለዋ፨</l>
            <l n="2">ከመ፡ እዝነ፡ አዳም፡ ዘኤዶም፡ ወመርአተ፡ ገነት፡ ሔዋ፨</l>
            <l n="3">አቅርንተ፡ ወንጌሉ፡ ማኅበር፡ ለዕጓለ፡ ሐዳስ፡ ጣዕዋ፨</l>
            <l n="4">እስከ፡ እፌጽም፡ ውዳሴክሙ፡ አናቅጸ፡ ዕረፍት፡ ተአጽዋ፨</l>
            <l n="5">ወምኵራበ፡ ድቃስ፡ ስፍሕት፡ ተመዝበረት፡ ነዋ፨</l>

          </lg>
          
          <lg type="stanza" n="11">
            
            <l n="1">ሰላም፡ ለመላትሒክሙ፡ ቅርፍተ፡ ሮማናት፡ እከ፡ መስላ፨</l>
            <l n="2">ወለአእናፊክሙ፡ ሰላም፡ ጼና፡ ደብረ፡ ዕፍረት፡ ዘኤላ፨</l>
            <l n="3">ማኅበረ፡ በኵር፡ ጻድቃን፡ ግቡራነ፡ ትዕግሥት፡ ቀጸላ፨</l>
            <l n="4">አዕርፉኒ፡ ለገብርክሙ፡ አመ፡ ዕለተ፡ ኀዘን፡ ወተድላ፨</l>
            <l n="5">ኀበ፡ ዘሀሎ፡ ዳዊት፡ ወሰሎሞን፡ ስግላ፨</l>

          </lg>
          
          <lg type="stanza" n="12">
            
            <l n="1">ሰላም፡ ለከናፍሪክሙ፡ ዘጣዕመ፡ ነገሮን፡ መዐር፨</l>
            <l n="2">ወለአፉክሙ፡ ነባቢ፡ ሃይማኖተ፡ ኬፋ፡ መምህር፨</l>
            <l n="3">ማኅበረ፡ በኵር፡ ጻድቃን፡ ኖትያተ፡ ሓዲስ፡ መስጢር፨</l>
            <l n="4">አእድዉኒ፡ ባሕረ፡ ኵነኔ፡ በጸሎትክሙ፡ ሐመር፨</l>
            <l n="5">ምስለ፡ አበ፡ ኵሉ፡ ብንያስ፡ ወብርሃን፡ ዘደብር፨</l>

          </lg>
          
          <lg type="stanza" n="13">
            
            <l n="1">ሰላም፡ ለአስናኒክሙ፡ ጸአድኢዳነ፡ ሕብር፡ ከመ፡ ሐሊብ፨</l>
            <l n="2">ወለልሳንክሙ፡ ዓዲ፡ ገሣጼ፡ ዕልዋን፡ ሕዝብ፨</l>
            <l n="3">ማኅበረ፡ በኵር፡ ጻድቃን፡ አዕናቍ፡ ስብሐት፡ መዝገብ፨</l>
            <l n="4">አብርሁ፡ ልበ፡ ዚአየ፡ ለድርስትክሙ፡ ዕፀብ፨</l>
            <l n="5">በልብስ፡ ጽላሌ፡ ልብየ፡ አኮኑ፡ ግልቡብ፨</l>

          </lg>
          
          <lg type="stanza" n="14">
            
            <l n="1">ሰላም፡ ለቃልክሙ፡ ልቡና፡ ረሲኣን፡ ዘአደንገጸ፨</l>
            <l n="2">አኮ፡ ከመ፡ ማይ፡ በዐውድ፡ ቃለ፡ ሃይማኖት፡ አድመፀ፨</l>
            <l n="3">ሰባክያኒሁ፡ ማኅበር፡ ለዘእምልአቱ፡ ኢሐፀ፨</l>
            <l n="4">በግዙፍ፡ ሥጋ፡ አዳም፡ ሶበ፡ ኪያነ፡ ሐወጸ፨</l>
            <l n="5">ወበመስቀለ፡ ሮም፡ በትሩ፡ ባሕረ፡ ሞት፡ ገሠጸ፨</l>

          </lg>
          
          <lg type="stanza" n="15">
            
            <l n="1">ሰላም፡ ለእስትንፋስክሙ፡ ፈውሰ፡ ሕሙማን፡ አእላፍ፨</l>
            <l n="2">ወለጕርዔክሙ፡ ጥዑም፡ እምጣዕመ፡ ወይነ፡ ምድር፡ ግዙፍ፨</l>
            <l n="3">ማኅበረ፡ በኵር፡ ጻድቃን፡ አእሩገ፡ ሐዲስ፡ መጽሐፍ፨</l>
            <l n="4">ባርኩነ፡ በእዴክሙ፡ ምልዕተ፡ በረከት፡ ትሩፍ፨</l>
            <l n="5">ከመ፡ ባረኮ፡ ለኤፍሬም፡ ያዕቆብ፡ ሐዳፍ፨</l>

          </lg>
          
          <lg type="stanza" n="16">
            
            <l n="1">ሰላም፡ ለክሳድክሙ፡ በማሕተመ፡ ክርስቶስ፡ ሕቱም፨</l>
            <l n="2">ወለመትከፍትክሙ፡ ሰላም፡ ጸዋሬ፡ መከራ፡ ግሩም፨</l>
            <l n="3">ነበልባላቲሁ፡ ማኅበር፡ ለማየ፡ ዮርዳኖስ፡ ፍሕም፨</l>
            <l n="4">አውእይዋ፡ ለጌጋይነ፡ ዘሶከ፡ መከራ፡ ገዳም፨</l>
            <l n="5">ከመ፡ እምውእየታ፡ ይትሀወክ፡ አርዌ፡ ምክር፡ ሕሱም፨</l>

          </lg>
          
          <lg type="stanza" n="17">
            
            <l n="1">ሰላም፡ ለዘባናቲክሙ፡ ለስብከተ፡ ወንጌል፡ እለ፡ ተቀስፋ፨</l>
            <l n="2">ወለእንግድዓክሙ፡ ሠናይት፡ እስከነ፡ ማእከላ፡ እምጽንፋ፨</l>
            <l n="3">ማኅበረ፡ በኵር፡ ጻድቃን፡ አእፁቀ፡ በለስ፡ ኬፋ፨</l>
            <l n="4">አዕርፉኒ፡ በታሕቲክሙ፡ ፀሐየ፡ መሪር፡ ዘልፉ፨</l>
            <l n="5">አመ፡ በረሲኣን፡ ያሠርቅ፡ መለኮት፡ አልፋ፨</l>

          </lg>
          
          <lg type="stanza" n="18">
            
            <l n="1">ሰላም፡ ለሕጽንክሙ፡ ዘመዐዛሁ፡ ፍትው፨</l>
            <l n="2">ወለአእዳዊክሙ፡ ዐበይት፡ ግብራተ፡ መለኮት፡ ሕያው፨</l>
            <l n="3">ሲሩያነ፡ እድ፡ ማኅበር፡ በደመ፡ በግዕ፡ ቅድው፨</l>
            <l n="4">ሰአሉ፡ እምኀበ፡ አብ፡ ስርየተ፡ ኃጥኣን፡ አኀው፨</l>
            <l n="5">እስመ፡ ሀብተ፡ ክሂል፡ ልክሙ፡ በሰማይ፡ ድልው፨</l>

          </lg>
          
          <lg type="stanza" n="19">
            
            <l n="1">ሰላም፡ ለመዛርዒክሙ፡ መዝራዕተ፡ ክቡድ፡ አንበሳ፨</l>
            <l n="2">ወመዝራዕተ፡ እደው፡ ስሳ፨</l>
            <l n="3">ማኅበረ፡ በኵር፡ ጻድቃን፡ ነፋሳተ፡ መንክር፡ ኀሠሣ፨</l>
            <l n="4">ዝርዉ፡ እምላዕሌየ፡ ጸበለ፡ ገጸ፡ ምድር፡ አበሳ፨</l>
            <l n="5">ወበረከተ፡ አብ፡ ንፍሑ፡ ለነፍስየ፡ በርእሳ፨</l>

          </lg>
          
          <lg type="stanza" n="20">
            
            <l n="1">ሰላም፡ ለኵርናዕክሙ፡ ወለእመትክሙ፡ ጽኑዕ፨</l>
            <l n="2">አርአያ፡ ኀጺን፡ ወብርት፡ ንዋያቲሁ፡ ለሰብእ፨</l>
            <l n="3">ማኅበረ፡ በኵር፡ ጻድቃን፡ ወአልተ፡ ነጋሢ፡ ብፁዕ፨</l>
            <l n="4">ጸውዑኒ፡ መቅድመ፡ ኵሉ፡ ምሳሐ፡ ደብረ፡ ጽዮን፡ ቅብእ፨</l>
            <l n="5">አመ፡ ለጻድቃን፡ ይገብር፡ መለኮት፡ እግዚእ፨</l>

          </lg>
          
          <lg type="stanza" n="21">
            
            <l n="1">ሰላም፡ ለእራኃቲክሙ፡ በአርአያ፡ መስቀል፡ እለ፡ ተገብራ፨</l>
            <l n="2">ወለአጻብዕትክሙ፡ ሰላም፡ ፍና፡ ገሢሠ፡ ነድ፡ ዘሖራ፨</l>
            <l n="3">ማኅበረ፡ በኵር፡ ጻድቃን፡ ካህናተ፡ ወንጌል፡ ደብተራ፨</l>
            <l n="4">አዕርጉ፡ ጸሎተ፡ ሕዝብ፡ ምስለ፡ ክልኤቱ፡ ወዕሥራ፨</l>
            <l n="5">ካህናተ፡ ሰማይ፡ ዘገብሩ፡ ድልወቶሙ፡ ጌራ፨</l>

          </lg>
          
          <lg type="stanza" n="22">
            
            <l n="1">ሰላም፡ ለአጽፋረ፡ እዴክሙ፡ በደመ፡ መለኮት፡ ዘርሕሱ፨</l>
            <l n="2">ዘምስለ፡ አጽባዕቶሙ፡ ደርገ፡ እስከ፡ ውስተ፡ መሬት፡ ፈለሱ፨</l>
            <l n="3">ማኅበረ፡ በኵር፡ በማእከሌነ፡ አንሶሱ፨</l>
            <l n="4">ነገሥታት፡ ወመኳንንት፡ ሶበ፡ ጸበለ፡ ምድር፡ ለብሱ፨</l>
            <l n="5">ወአመ፡ ይነግሥ፡ አብ፡ ምስለ፡ ወልድ፡ ኢያሱ፨</l>

          </lg>
          
          <lg type="stanza" n="23">
            
            <l n="1">ሰላም፡ ለገቦክሙ፡ ሥርግወ፡ ሐመልማል፡ ጶዴሬ፨</l>
            <l n="2">ወለከርሥክሙ፡ ጽዱል፡ እምዕንቍ፡ ጽዱል፡ ወራውሬ፨</l>
            <l n="3">ማኅበረ፡ በኵር፡ ጻድቃን፡ ውሉደ፡ ሐዲስ፡ ዝማሬ፨</l>
            <l n="4">ባርኩነ፡ በእዴክሙ፡ ለደቂቀ፡ ብንያስ፡ ኅሬ፨</l>
            <l n="5">ከመ፡ በዓለክሙ፡ ንግበር፡ በሐዲስ፡ ኁባሬ፨</l>

          </lg>
          
          <lg type="stanza" n="24">
            
            <l n="1">ሰላም፡ ለልብክሙ፡ ዕጉሠ፡ ጻማ፡ ወጻዕር፨</l>
            <l n="2">እንዘ፡ ይሄሊ፡ ፍጹመ፡ ዕሤተ፡ እንታክቲ፡ ሀገር፨</l>
            <l n="3">ማኅበረ፡ በኵር፡ ጻድቃን፡ አናቅጸ፡ ቃላት፡ ዐሥር፨</l>
            <l n="4">ኢክህሉ፡ አንቀልቅሎተ፡ አፍላገ፡ ሰበልዮስ፡ ምድር፨</l>
            <l n="5">መሰረተክሙ፡ አሚነ፡ ዘክብር፨</l>

          </lg>
          
          <lg type="stanza" n="25">
            
            <l n="1">ሰላም፡ ለኵልያቲክሙ፡ እንተ፡ አልቦቱ፡ ደነስ፨</l>
            <l n="2">ወለኅሊናክሙ፡ ካዕበ፡ አጽቀ፡ ንጻሬ፡ በለስ፨</l>
            <l n="3">ማኅበረ፡ በኵር፡ ጻድቃን፡ ሐራ፡ ሰማያዊ፡ ንጉሥ፨</l>
            <l n="4">አብኡኒ፡ እንበለ፡ ጻማ፡ ውስተ፡ ውሳጣይ፡ መቅደስ፨</l>
            <l n="5">ዘበውስቴታ፡ ካህን፡ ኢየሱስ፡ ክርስቶስ፨</l>

          </lg>
          
          <lg type="stanza" n="26">
            
            <l n="1">ሰላም፡ ለሕንብርትክሙ፡ ዘክበበ፡ ፀሓይ፡ ክበቡ፨</l>
            <l n="2">ወለሐውቄክሙ፡ ሰላም፡ ዘአስኬማ፡ ኀይላት፡ መዝገቡ፨</l>
            <l n="3">ማኅበረ፡ በኵር፡ ጻድቃን፡ አብዕልተ፡ ወልድ፡ ወአቡ፨</l>
            <l n="4">ኅብስት፡ ነገረ፡ ጸጋ፡ ነዳያነ፡ ሀብታት፡ አጽግቡ፨</l>
            <l n="5">ወበጥበባት፡ አጥናነ፡ አጥብቡ፨</l>

          </lg>
          
          <lg type="stanza" n="27">
            
            <l n="1">ሰላም፡ ለአቍያጺክሙ፡ አዕማደ፡ ባላቅ፡ እለ፡ መሰሉ፨</l>
            <l n="2">ወለአብራኪክሙ፡ ካዕበ፡ ጽጌ፡ አስተባርኮ፡ ዘኤሉ፨</l>
            <l n="3">ማኅበረ፡ በኵር፡ ጻድቃን፡ አርድእተ፡ ወላዲ፡ ወቃሉ፨</l>
            <l n="4">ብጽሑ፡ በሰረገላ፡ ወበደመና፡ ዘላዕሉ፨</l>
            <l n="5">ለእለ፡ በዛቲ፡ ጸሎት፡ ኅቡረ፡ ወአሉ፨</l>

          </lg>
          
          <lg type="stanza" n="28">
            
            <l n="1">ሰላም፡ ለአእጋሪክሙ፡ ለስብከተ፡ ወንጌል፡ እለ፡ ነገዳ፨</l>
            <l n="2">እስከ፡ ብሔረ፡ ግብጽ፡ ወሮም፡ እምነ፡ አሐቲ፡ ይሁዳ፨</l>
            <l n="3">ደቂቀ፡ መርአ፡ ማኅበር፡ ለባስያነ፡ ክርስቶስ፡ ጸዐዳ፨</l>
            <l n="4">አንቅሑኒ፡ ለተቀብሎ፡ መርዐዌ፡ ሰማይ፡ እንግዳ፨</l>
            <l n="5">እምንዋመ፡ ሀኬት፡ ብዙኅ፡ ዘያመጽእ፡ እዳ፨</l>

          </lg>
          
          <lg type="stanza" n="29">
            
            <l n="1">ሰላም፡ ለሰኰናክሙ፡ ዘኢተጉድአት፡ ኅዳጠ፨</l>
            <l n="2">እንዘ፡ በቀዊም፡ ትነሥእ፡ ቁመተ፡ አዕማድ፡ ፍሉጠ፨</l>
            <l n="3">ቅቡኣነ፡ አልባስ፡ ማኅበር፡ ሃይማኖተ፡ ኬፋ፡ ስግላጠ፨</l>
            <l n="4">ፍቅርክሙ፡ ቅብአ፡ ሐሤት፡ ውስተ፡ ልብየ፡ ተስውጠ፨</l>
            <l n="5">ወልብሰ፡ ሥጋዊ፡ ሀኬት፡ እምዛቲ፡ ሰጠጠ፨</l>

          </lg>
          
          <lg type="stanza" n="30">
            
            <l n="1">ሰላም፡ ለመከየድክሙ፡ በዐውደ፡ ዘለፉ፡ ዘቆመ፨</l>
            <l n="2">ከመ፡ እስጢፋኖስ፡ ይፈጽም፡ ግብረ፡ ተጋድሎ፡ ፍጹመ፨</l>
            <l n="3">ደመናተ፡ ወንጌል፡ ማኅበር፡ ዘታገምሩ፡ ሰላመ፨</l>
            <l n="4">አንጠብጥቡ፡ በላዕሌየ፡ በረከተክሙ፡ ዝናመ፨</l>
            <l n="5">ምድረ፡ ስብእናየ፡ ታውፅእ፡ ሠርጸ፡ ክብር፡ አዳመ፨</l>

          </lg>
          
          <lg type="stanza" n="31">
            
            <l n="1">ሰላም፡ ለአፃብኢክሙ፡ እለ፡ ይመስላ፡ ነደ፨</l>
            <l n="2">ወለአጽፋሪክሙ፡ ሰላም፡ ጸዐደዒዳነ፡ ሕብር፡ አብራደ፨</l>
            <l n="3">ማኅበረ፡ በኵር፡ ጻድቃን፡ ዘታመልኩ፡ ዋሕደ፨</l>
            <l n="4">ሀገረ፡ ነፍስየ፡ ሶበ፡ መልአከ፡ ሞት፡ መረደ፨</l>
            <l n="5">ለተራድኦ፡ አፍጥኑ፡ እምሰማይ፡ ወረደ፨</l>

          </lg>
          
          <lg type="stanza" n="32">
            
            <l n="1">ሰላም፡ ለቆምክሙ፡ ቆመ፡ ሱራፌል፡ አብያጽ፨</l>
            <l n="2">ወለመልክእክሙ፡ ሰላም፡ ዘርቤተ፡ ኢዮባብ፡ ግብጽ፨</l>
            <l n="3">ማኅበር፡ ጻድቃን፡ አፍላጋተ፡ ወንጌል፡ ድምፅ፨</l>
            <l n="4">ስጥቁ፡ እምላዕሌየ፡ ምድረ፡ አበሳ፡ ዘዳሕፅ፨</l>
            <l n="5">በዘዚአክሙ፡ በቋዒ፡ ተግሣጽ፨</l>

          </lg>
          
          <lg type="stanza" n="33">
            
            <l n="1">ሰላም፡ ለጸአተ፡ ነፍስክሙ፡ ዘኢተአምር፡ ተበቅሎ፨</l>
            <l n="2">እንበለ፡ በቋዒ፡ ምሕረት፡ ወእንበለ፡ ብዙኅ፡ ተሣህሎ፨</l>
            <l n="3">ማኅበረ፡ በኵር፡ ጻድቃን፡ አፍራሰ፡ ነበልባል፡ ተልዕሎ፨</l>
            <l n="4">አዕርጉኒ፡ እንበለ፡ ጻማ፡ ከመ፡ ጳውሎስ፡ ዘሴሎ፨</l>
            <l n="5">እስከ፡ ሳልሣዊ፡ ሰማይ፡ ብዕለ፡ ክብር፡ ዘሀሎ፨</l>

          </lg>
          
          <lg type="stanza" n="34">
            
            <l n="1">ሰላም፡ ለበድነ፡ ሥጋክሙ፡ ቅቡአ፡ ዕፍረት፡ ወምስክ፨</l>
            <l n="2">ወለግንዘትክሙ፡ ሰላም፡ በእደ፡ ብእሲ፡ ቡሩክ፨</l>
            <l n="3">ማኅበረ፡ በኵር፡ ጻድቃን፡ ሐራ፡ ኢየሱስ፡ አምላክ፨</l>
            <l n="4">ጽብእዎ፡ በኀይልክሙ፡ ለአርዌ፡ ዐመፃ፡ ድሩክ፨</l>
            <l n="5">እስመ፡ ለአስሕቶ፡ ይመጽእ፡ በጽባሕ፡ ወሰርክ፨</l>

          </lg>
          
          <lg type="stanza" n="35">
            
            <l n="1">ሰላም፡ ለመቃብሪክሙ፡ ፈውሰ፡ ሕሙማን፡ ወጥዒና፨</l>
            <l n="2">ወለዕርገትክሙ፡ ካዕበ፡ በሥርዓተ፡ ብዙኅ፡ ልዕልና፨</l>
            <l n="3">ማኅበር፡ ጻድቃን፡ ጽጉባነ፡ ክርስቶስ፡ መና፨</l>
            <l n="4">ዘወረደ፡ በጎለ፡ ላሕም፡ ለደቂቀ፡ ብዙኅ፡ ሙስና፨</l>
            <l n="5">እምከርሠ፡ አሐቲ፡ ፅዕዱት፡ ወብርህት፡ ደመና፨</l>

          </lg>
          
          <lg type="stanza" n="36">
            
            <l n="1">ተወከፉ፡ ወትረ፡ ሰላምየ፡ ወተነጽፎትየ፡ ንግሩ፨</l>
            <l n="2">ለእግዚአብሔር፡ ሕያው፡ በሐጸ፡ ህላዊት፡ ፍቅሩ፨</l>
            <l n="3">ማኅበር፡ ጻድቃን፡ አዕርክተ፡ ሐዳስ፡ መስጢር፨</l>
            <l n="4">ሰአሉ፡ ሰርየተ፡ ነፍስ፡ ለዘኪያየ፡ ፈጠሩ፨</l>
            <l n="5">በመንፈስ፡ ቅዱስ፡ ወዘርዕ፡ ዘንጹሕ፡ ግብሩ፨</l>

          </lg>
          
        </div>

        
        
      </div>
    </body>
    
    <back>

      
      <listRelation>
        <relation name="subjects">
          <desc>
            <listPerson>
              
              
              <person xml:id="sad-mahbara-bakwr">
                <persName xml:lang="gez">ጻድቃን፡ ዘማኅበረ፡ በኵር፡</persName>
                <persName xml:lang="gez" type="normalized">Ṣādqān za-Māḫbara Bakʷr</persName>
                <persName xml:lang="en">The Righteous of the Assembly of the Firstborn</persName>
                <trait type="category"><desc>righteous</desc></trait>

                
              </person>
              
            </listPerson>
          </desc>
        </relation>
      </listRelation>
      
      
      
    </back>

  </text>
</TEI>