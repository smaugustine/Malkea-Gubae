<?xml version="1.0" encoding="UTF-8"?>

<TEI xmlns="http://www.tei-c.org/ns/1.0" xml:id="3022" xml:lang="en">
  <teiHeader>
    <fileDesc>
      <titleStmt>
        
        <title xml:id="t1" xml:lang="gez">ተፈሥሒ፡ ማርያም፡ ለአዳም፡ ፋሲካሁ፡</title>
        <title corresp="#t1" xml:lang="gez" type="normalized">Tafaśśəḥi Māryām la-ʾAddām Fāsikāhu</title>
        <title corresp="#t1" xml:lang="en">Rejoice Mary, the Pascha of Adam</title>
        
        <title xml:id="t2" xml:lang="gez">ተፈሥሒ፡ ማርያም፡ ዘሰንበት፡ ወዘበዓለ፡ ኀምሳ፡</title>
        <title corresp="#t2" xml:lang="gez" type="normalized">Tafaśśəḥi Māryām za-Sanbat wa-za-Baʿāla Ḫamsā</title>
        <title corresp="#t2" xml:lang="en">Rejoice Mary (For Sabbaths and Pentecost)</title>
        
      </titleStmt>

      <publicationStmt>
        <authority>
          <persName>
            <forename>Augustine</forename>
            <surname>Dickinson</surname>
          </persName>
        </authority>
        <date>2025</date>
        <availability>
          <licence target="http://creativecommons.org/licenses/by-sa/4.0/">This file is licensed under the Creative Commons Attribution-ShareAlike 4.0 license.</licence>
        </availability>
      </publicationStmt>

      <sourceDesc>
        <p>Malkəʾa Gubāʾe</p>
      </sourceDesc>
    </fileDesc>
    <profileDesc>
      <langUsage>
        <language ident="en">English</language>
        <language ident="gez">Gǝʿǝz</language>
      </langUsage>
    </profileDesc>
  </teiHeader>
  <text>

    <body>

      
      <listRelation>
        <relation name="subjects">
          <desc>
            <listPerson>
              
              <person xml:id="">
                <persName xml:lang="gez"></persName>
                <persName xml:lang="gez" type="normalized"></persName>
                <persName xml:lang="en"></persName>
                <trait></trait>
              </person>
              
            </listPerson>
          </desc>
        </relation>
      </listRelation>
      

      <div type="edition" xml:lang="gez">

        

        <div type="textpart" xml:id="malke">
          
          <lg type="stanza" n="1">
            
            <l n="1">ተፈሥሒ፡ ማርያም፡ ለአዳም፡ ፋሲካሁ፨</l>
            <l n="2">ወማዕዶታ፡ ለሔዋን፡ እንተ፡ ይእቲ፡ አፅመ፡ ገቦሁ፨</l>
            <l n="3">እስመ፡ ግዕዛኖሙ፡ ኮነ፡ ለወልድኪ፡ በትንሣኤሁ፨</l>
            <l n="4">በወርኀ፡ ዕብሬትኪ፡ እግዝእትየ፡ ዘኢይትረከብ፡ ከማሁ፨</l>
            <l n="5">መኑ፡ ዘይቴክዝ፡ ወመኑ፡ ዘይላሑ፨</l>

          </lg>
          
          <lg type="stanza" n="2">
            
            <l n="1">ተፈሥሒ፡ ማርያም፡ ወለተ፡ አሮን፡ ወሙሴ፨</l>
            <l n="2">ዘትትቄጸሊ፡ አብያዘ፡ ወትሴአኒ፡ ብናሴ፨</l>
            <l n="3">ለኀይለ፡ ተአምርኪ፡ ዝንቱ፡ ሶበ፡ ናቄርብ፡ ውዳሴ፨</l>
            <l n="4">ሕትሚ፡ ፍጽመ፡ ዚአየ፡ በማኅተመ፡ ቅድስት፡ ሥላሴ፨</l>
            <l n="5">አርእስተ፡ አቃርብት፡ ንኪድ፡ ወንቀጥቅጥ፡ ከይሴ፨</l>

          </lg>
          
          <lg type="stanza" n="3">
            
            <l n="1">ተፈሥሒ፡ ማርያም፡ ወለተ፡ ዳዊት፡ ወወልዱ፨</l>
            <l n="2">ጽጌ፡ መዐዛ፡ ዘዐርገ፡ ለአብርሃም፡ እምሥርወ፡ ጕንዱ፨</l>
            <l n="3">ያስተፌሥሐኒ፡ ጥቀ፡ ዜና፡ ተአምርኪ፡ ለለአሀዱ፨</l>
            <l n="4">አይሁድሰ፡ ሶበ፡ መንክራተኪ፡ ክሕዱ፨</l>
            <l n="5">ሕያዋኒሆሙ፡ ሲኦለ፡ ወረዱ፨</l>

          </lg>
          
          <lg type="stanza" n="4">
            
            <l n="1">ነአኵተኪ፡ ማርያም፡ ወንሴብሐኪ፡ ወትረ፨</l>
            <l n="2">ሰርከ፡ ወነግሀ፡ ኵሎ፡ አሚረ፨</l>
            <l n="3">ለኀይለ፡ ተኣምርኪ፡ ዝንቱ፡ ሶበ፡ ንሬኢ፡ ኅቡረ፨</l>
            <l n="4">ለልበ፡ ጠቢባን፡ መላእክት፡ ዘያረስዖሙ፡ ምክረ፨</l>
            <l n="5">ወለሐፃናት፡ ይከሥት፡ ሥዉረ፨</l>

          </lg>
          
          <lg type="stanza" n="5">
            
            <l n="1">ኣአኵተኪ፡ ማርያም፡ ወሀቢተ፡ ጸጋ፡ በከንቱ፨</l>
            <l n="2">እስመ፡ አልዐልክኒ፡ ሊተ፡ እመሬተ፡ ምድር፡ እስከነ፡ ታሕቱ፨</l>
            <l n="3">አንሥኦተ፡ ነዳይሰ፡ ወአልዕሎ፡ ምስኪን፡ ጊዜ፡ ድቀቱ፨</l>
            <l n="4">እወ፡ እወ፡ ለልብኪ፡ ከመ፡ ከማሁ፡ ሥምረቱ፨</l>
            <l n="5">እወ፡ ለዘኒ፡ ፈቀድኪ፡ ታሤንዪ፡ ሎቱ፨</l>

          </lg>
          
          <lg type="stanza" n="6">
            
            <l n="1">ጽብኢ፡ ማርያም፡ ለእለ፡ ይጸብኡኒ፡ በተሀብሎ፨</l>
            <l n="2">ወግፍዒ፡ ካዕበ፡ ለእለ፡ ይገፍዑኒ፡ ኵሎ፨</l>
            <l n="3">ተኣምረኪ፡ ታርኢ፡ ወለወልድኪ፡ በቀሎ፨</l>
            <l n="4">ይብል፡ አብድ፡ አኮኑ፡ እግዚአብሔር፡ ኢሀሎ፨</l>
            <l n="5">ሶበ፡ ላዕሌሁ፡ ፍጡነ፡ ኢያርአየ፡ ኀይሎ፨</l>

          </lg>
          
          <lg type="stanza" n="7">
            
            <l n="1">ንዒ፡ ማርያም፡ ምስለ፡ ወልድኪ፡ መዋኢ፨</l>
            <l n="2">ከመ፡ ታውድቂ፡ ፍጡነ፡ ርእሰ፡ ፀር፡ ወጸላኢ፨</l>
            <l n="3">እስመ፡ ፈታሒት፡ አንቲ፡ ማዕከለ፡ ግፉዕ፡ ወገፋዒ፨</l>
            <l n="4">ብጹዕ፡ ብእሲ፡ ድቀተ፡ ፀሩ፡ ዘይሬኢ፨</l>
            <l n="5">ወብፁዕ፡ ካዕበ፡ ፍትሐኪ፡ ሰማዒ፨</l>

          </lg>
          
          <lg type="stanza" n="8">
            
            <l n="1">ዝ፡ ውእቱ፡ እድሜ፡ ሣህልኪ፡ ወዘተኣምርኪ፡ ጊዜ፨</l>
            <l n="2">ማርያም፡ ድንግል፡ ምልእተ፡ ምሕረት፡ ከመ፡ ተከዜ፨</l>
            <l n="3">እስከ፡ ማእዜኑ፡ እሄሉ፡ ማዕከለ፡ ብካይ፡ ወእንባዜ፨</l>
            <l n="4">ኦናዛዚት፡ እንተ፡ ወለድኪ፡ ናዛዜ፨</l>
            <l n="5">ኦንግሥት፡ በቋዒት፡ ብቊዕኒ፡ ይእዜ፨</l>

          </lg>
          
          <lg type="stanza" n="9">
            
            <l n="1">ሙሴ፡ ነቢይ፡ አመ፡ ሕዘቢሁ፡ ቈስሉ፨</l>
            <l n="2">ተኣምረ፡ ገብረ፡ ለአርዌ፡ ብርት፡ በምስሉ፨</l>
            <l n="3">እምዝኒ፡ የዐቢ፡ ኀይለ፡ ተኣምርኪ፡ ንግሥተ፡ ኵሉ፨</l>
            <l n="4">ወኀበ፡ ተተክለ፡ ለዋሕድኪ፡ መስቀሉ፨</l>
            <l n="5">ሠራዊተ፡ ደዌ፡ ወሞት፡ ቀሪበ፡ ኢይክሉ፨</l>

          </lg>
          
          <lg type="stanza" n="10">
            
            <l n="1">ፈሪሆትኪ፡ ማርያም፡ ቀዳሜ፡ ኵሉ፡ ተዐውቆ፨</l>
            <l n="2">ወአፍቅሮትኪ፡ ካዕበ፡ መሠረተ፡ ጥበብ፡ ወአጠይቆ፨</l>
            <l n="3">ተኣምረኪ፡ እሴብሕ፡ በቃለ፡ መዝሙር፡ ወመሰንቆ፨</l>
            <l n="4">በውስተ፡ ተኣምርኪ፡ እግዝእትየ፡ ለዘአብአ፡ ናፍቆ፨</l>
            <l n="5">አፍቲዎ፡ መዊተ፡ ወሲኦለ፡ አጽሐቆ፨</l>

          </lg>
          
          <lg type="stanza" n="11">
            
            <l n="1">ምንተ፡ ረከቡ፡ ካህናተ፡ ሐሊባ፡ ወሐላ፨</l>
            <l n="2">መንክራተ፡ አምላክ፡ ዘርእዩ፡ እምሰኪኖን፡ እስከ፡ ገልገላ፨</l>
            <l n="3">ካህናተ፡ ቤትኪሰ፡ ማርያም፡ ርግበ፡ ገሊላ፨</l>
            <l n="4">እንዘ፡ ይትአመኑ፡ ለተአምርኪ፡ ኀይላ፨</l>
            <l n="5">ያፈልሱ፡ ደብረ፡ ወይመልሑ፡ ሰግላ፨</l>

          </lg>
          
          <lg type="stanza" n="12">
            
            <l n="1">ይቴክዝ፡ አብድ፡ ሶበ፡ ልበ፡ ጥበብ፡ ውሕዶ፨</l>
            <l n="2">በኢያእምሮቱ፡ አብዝኀ፡ ሕማመ፡ ዘይፈድፍዶ፨</l>
            <l n="3">ፍሡሕሰ፡ ለፍቅርኪ፡ ዘይፀመዶ፨</l>
            <l n="4">በቅድመ፡ ሥዕልኪ፡ እግዝእትየ፡ ለለጊዜ፡ ያነሥእ፡ እዶ፨</l>
            <l n="5">ተስፋሁ፡ ይረክብ፡ ወይፌጽም፡ መፍቅዶ፨</l>

          </lg>
          
          <lg type="stanza" n="13">
            
            <l n="1">ዕቀብኒ፡ በተኣምርኪ፡ ወአድኅንኒ፡ እምማቴ፨</l>
            <l n="2">በከመ፡ አድኀኖ፡ ወልድኪ፡ ለዮናስ፡ ወልደ፡ አማቴ፨</l>
            <l n="3">መዋዕለ፡ ዕረፍት፡ አንቲ፡ ማርያም፡ ጰንጠቈስቴ፨</l>
            <l n="4">እምኀይለ፡ ድካም፡ ያጸንዕ፡ መዋቴ፨</l>
            <l n="5">ኅብስት፡ ስብሐትኪ፡ ወፍቅርኪ፡ ስቴ፨</l>

          </lg>
          
          <lg type="stanza" n="14">
            
            <l n="1">ሴስይኒ፡ ማርያም፡ ለጸማድኪ፡ ዐሳብ፨</l>
            <l n="2">ኅብስተ፡ አእምሮ፡ ሠናየ፡ ወወይነ፡ ጥበብ፨</l>
            <l n="3">እመኒ፡ ፈድፈደ፡ ኃጢአትየ፡ እምሕዝብ፨</l>
            <l n="4">ተዘከሪ፡ እግዝእትየ፡ በርኅራኄኪ፡ ዕጹብ፨</l>
            <l n="5">ከመ፡ አስተኪዮ፡ ማየ፡ ለጽሙእ፡ ከልብ፨</l>

          </lg>
          
          <lg type="stanza" n="15">
            
            <l n="1">ወላዲተ፡ አምላክ፡ ማርያም፡ እንበለ፡ ሰብሳብ፡ ወሩካቤ፨</l>
            <l n="2">በይነ፡ ዘአቅረብኩ፡ ለኪ፡ ንስቲተ፡ ቃለ፡ ይባቤ፨</l>
            <l n="3">ፈትቲ፡ እሙ፡ በረከተ፡ አፉኪ፡ ሙሐዘ፡ ከርቤ፨</l>
            <l n="4">ለነዳይ፡ ብእሲ፡ ወለዘረከቦ፡ ምንዳቤ፨</l>
            <l n="5">ኅብስተከ፡ ፈትት፡ ኢሳይያስ፡ ይቤ፨</l>

          </lg>
          
          <lg type="stanza" n="16">
            
            <l n="1">አፍጣኒተ፡ ረድኤት፡ ማርያም፡ በጊዜ፡ ምንዳቤ፡ ወዐጸባ፨</l>
            <l n="2">ለዐይን፡ እምቀራንባ፨</l>
            <l n="3">አንቲ፡ ይእቲ፡ ረዳኢተ፡ ያዕቆብ፡ በቤተ፡ ላባ፨</l>
            <l n="4">በኵሉ፡ ኅሊናሃ፡ ወበኵሉ፡ አልባባ፨</l>
            <l n="5">ዘኢታፈቅረኪ፡ ነፍስ፡ ትሠሮ፡ እምሕዝባ፨</l>

          </lg>
          
        </div>

        
        
      </div>

      

    </body>

  </text>
</TEI>