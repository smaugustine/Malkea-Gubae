<?xml version="1.0" encoding="UTF-8"?>

<TEI xmlns="http://www.tei-c.org/ns/1.0" xml:id="2892" xml:lang="en">
  <teiHeader>
    <fileDesc>
      <titleStmt>
        
        <title xml:id="t1" xml:lang="gez">መልክአ፡ እኅተ፡ ክርስቶስ፡</title>
        <title corresp="#t1" xml:lang="gez" type="normalized">Malkəʾa ʾƎḫəta Krəstos</title>
        <title corresp="#t1" xml:lang="en">Image of ʾƎḫəta Krəstos</title>
        
      </titleStmt>

      <publicationStmt>
        <authority>
          <persName>
            <forename>Augustine</forename>
            <surname>Dickinson</surname>
            <idno type="ORCID">https://orcid.org/0000-0002-7732-3524</idno>
          </persName>
        </authority>
        <date>2025</date>
        <ref target="https://w3id.org/malke/2892/"/>
        <availability>
          <licence target="http://creativecommons.org/licenses/by-sa/4.0/">This file is licensed under the Creative Commons Attribution-ShareAlike 4.0 license.</licence>
        </availability>
      </publicationStmt>

      <sourceDesc>
        <p>Malkəʾa Gubāʾe</p>
      </sourceDesc>

      
      <notesStmt>
        <note>
          <listBibl>
            
            <biblStruct type="journalArticle" xml:id="Chaîne1913" corresp="http://zotero.org/groups/5599348/items/QUQDUQNT">
              <analytic>
                <title level="a">Répertoire des Salam et Malkeʾe contenus dans les manuscrits éthiopiens des bibliothèques d’Europe</title>
                <title type="short">Répertoire des Salam et Malkeʾe</title>
                <author><forename>Marius</forename><surname>Chaîne</surname></author>
              </analytic>
              <monogr>
                <title level="j">Revue de l’Orient Chrétien</title>
                <imprint>
                  <biblScope unit="volume">18</biblScope>
                  <biblScope unit="issue">2, 4</biblScope>
                  <biblScope unit="page">183–203, 337–357</biblScope>
                  <date>1913</date>
                </imprint>
              </monogr>
              <citedRange unit="item">4, 173</citedRange>
            </biblStruct>
            
            
            
            <biblStruct type="bookSection" xml:id="Habtemichael_Kidane2024" corresp="http://zotero.org/groups/5599348/items/AQD952X9">
              <analytic>
                <title level="a">Supplement to the Repertory of &lt;hi rend="italics"&gt;Mälkəʿat&lt;/hi&gt; in European-Held Ethiopian Manuscripts Published by Marius Chaîne</title>
                <author><name>Habtemichael Kidane</name></author>
              </analytic>
              <monogr>
                <title level="m">Celebrating the Holy Saints: The Origin, Evolution, and Liturgical Use of the Mälkəʿ</title>
                <imprint>
                  <pubPlace>Piscataway, NJ</pubPlace>
                  <biblScope unit="page">267–369</biblScope>
                  <publisher>Gorgias Press</publisher>
                  <date>2024</date>
                </imprint>
              </monogr>
              <series>
                <title level="s">Gorgias Eastern Christian Studies</title>
                <biblScope unit="volume">67</biblScope>
              </series>
              <citedRange unit="item">57</citedRange>
            </biblStruct>
            
          </listBibl>
        </note>
      </notesStmt>
      
    </fileDesc>

    <profileDesc>
      <langUsage>
        <language ident="en">English</language>
        <language ident="gez">Gǝʿǝz</language>
      </langUsage>
    </profileDesc>
  </teiHeader>
  <text>

    <body>
      <div type="edition" xml:lang="gez">

        

        <div type="textpart" xml:id="malke">
          
          <lg type="stanza" n="1">
            
            <l n="1">ሕይወተ፡ ወላዲ፡ ወወልድ፡ ወመንፈስ፡ ቅዱስ፡ ከሣቴ፡ ኅቡኣት፡ በበ፡ ጾታ፨</l>
            <l n="2">ለነቢያት፡ ቅድመ፡ ወለሐዋርያት፡ ሕዝበ፡ ኤፍራታ፨</l>
            <l n="3">እምዝቀ፡ ሥምረትከ፡ እቅዳሕ፡ ለእኅተ፡ ክርስቶስ፡ ወይነ፡ ማሕሌታ፨</l>
            <l n="4">ይሰወጥ፡ ለልሳንየ፡ ቅድስናከ፡ ውስቴታ፨</l>
            <l n="5">ወይጸልለኒ፡ እምሰምይ፡ አክናፊከ፡ መንታ፨</l>

          </lg>
          
          <lg type="stanza" n="2">
            
            <l n="1">ሰላም፡ ለዝክረ፡ ስምኪ፡ ሞገሰ፡ ሃይማኖት፡ ዘተረሰየ፨</l>
            <l n="2">እንዘ፡ እምዓሠርቱ፡ ይነትግ፡ ኆኅያተ፡ ፊደል፡ ስኑየ፨</l>
            <l n="3">እኅተ፡ ክርስቶስ፡ ልብኪ፡ ቀናንሞ፡ እስመ፡ ጽጌ፡ ተስፋ፡ ጸገየ፨</l>
            <l n="4">ለዓለም፡ ግብረ፡ ኅልፈታ፡ ኅልፈተ፡ ጽላሎት፡ ረሰየ፨</l>
            <l n="5">ወጸሙእ፡ በሕልም፡ ዘይሰቲ፡ ማየ፨</l>

          </lg>
          
          <lg type="stanza" n="3">
            
            <l n="1">ሰላም፡ ለሥዕርተ፡ ርእስኪ፡ ወለርእስኪ፡ ማኅደራ፨</l>
            <l n="2">ለበዓልተ፡ ዜና፡ ጥበብ፡ ዘሕሊና፡ አብዳን፡ ኢያፈቅራ፨</l>
            <l n="3">ኰናኒተ፡ ዓለም፡ አጋር፡ እኅተ፡ ክርስቶስ፡ ሳራ፨</l>
            <l n="4">ህየንተ፡ ጻማኪ፡ ወትእግሥትኪ፡ መከራ፨</l>
            <l n="5">ውስተ፡ ሕፅነ፡ አብርሃም፡ ወሰዱኪ፡ ትጉሃን፡ ሐራ፨</l>

          </lg>
          
          <lg type="stanza" n="4">
            
            <l n="1">ሰላም፡ ለገጽኪ፡ አመ፡ ትጠበለል፡ የብስ፨</l>
            <l n="2">ዘያፈደፍድ፡ ሡራኄ፡ እምኦርያሬስ፨</l>
            <l n="3">መግደላዊት፡ እምነ፡ እኅተ፡ ክርስቶስ፨</l>
            <l n="4">ኮኖሙ፡ ለኅዙናን፡ ትፍሥሕተ፡ ሥጋ፡ ወነፍስ፨</l>
            <l n="5">ዘከሠተ፡ ልኪ፡ ትንሣኤ፡ ሐዲስ፨</l>

          </lg>
          
          <lg type="stanza" n="5">
            
            <l n="1">ሰላም፡ ለቀራንብትኪ፡ ወለአዕይንትኪ፡ እለ፡ ኢኖማ፨</l>
            <l n="2">እንዘ፡ ይተግሃ፡ ለጸሎት፡ ወያስተሐምማ፨</l>
            <l n="3">እኅተ፡ ክርስቶስ፡ ማስያስ፡ ምስለ፡ ወለተ፡ ጴጥሮስ፡ ክልልተ፡ ግርማ፨</l>
            <l n="4">ከመ፡ ተሐድሲ፡ ለጉባኤነ፡ ሰላማ፨</l>
            <l n="5">እምሉዓሌ፡ ሰማይ፡ ሐውጺ፡ ወንዒ፡ እምራማ፨</l>

          </lg>
          
          <lg type="stanza" n="6">
            
            <l n="1">ሰላም፡ ለአእዛንኪ፡ ምክረ፡ መንፈስ፡ ቅዱስ፡ እለ፡ ተወክፋ፨</l>
            <l n="2">ወለመላትሕኪ፡ አዕርፎ፡ እንተ፡ መደልዋን፡ ገደፋ፨</l>
            <l n="3">ዕጣነ፡ ትንባሌ፡ አዕርጊ፡ እኅተ፡ ክርስቶስ፡ በቅድመ፡ አልፋ፨</l>
            <l n="4">ይኩነኒ፡ አክሊለ፡ መዊእ፡ ወተስፋ፨</l>
            <l n="5">በረከቶሙ፡ ለሳውል፡ ወኬፋ፨</l>

          </lg>
          
          <lg type="stanza" n="7">
            
            <l n="1">ሰላም፡ ለአእናፍኪ፡ እለ፡ አጼነዋ፡ መዓዛ፡ ፍቅር፨</l>
            <l n="2">ወለከናፍርኪ፡ ዝጉሓት፡ በፍትሐ፡ መስቀል፡ ክቡር፨</l>
            <l n="3">እኅተ፡ ክርስቶስ፡ ገነት፡ ጽጌያተ፡ ጽጌ፡ ስሙር፨</l>
            <l n="4">አጽልልኒ፡ ማእከሌኪ፡ እምላህበ፡ ኵነኔ፡ መሪር፨</l>
            <l n="5">ጊዜ፡ ኅልፈቶሙ፡ ለሰማይ፡ ወምድር፨</l>

          </lg>
          
          <lg type="stanza" n="8">
            
            <l n="1">ሰላም፡ ለአፉኪ፡ ወለአስናንኪ፡ እለ፡ ኢፀርሳ፨</l>
            <l n="2">በቆዓ፡ ኃጢአት፡ ወአበሳ፨</l>
            <l n="3">እኅተ፡ ክርስቶስ፡ በልነ፡ ለአጋብዕኪ፡ ጊዜ፡ ኃሠሣ፨</l>
            <l n="4">ኢይጥኅር፡ በቅድሜክሙ፡ አምሳለ፡ ካልአን፡ እንስሳ፨</l>
            <l n="5">ውስተ፡ ገዳመ፡ ደይን፡ መፍርህ፡ ዘሀሎ፡ አንበሳ፨</l>

          </lg>
          
          <lg type="stanza" n="9">
            
            <l n="1">ሰላም፡ ለልሳንኪ፡ ወለቃልኪ፡ ርሑቅ፨</l>
            <l n="2">እምተናግሮ፡ ቃል፡ ከንቱ፡ ወንባበ፡ ኵሉ፡ ስላቅ፨</l>
            <l n="3">ለፀሓየ፡ አሚን፡ አንቀጹ፡ እኅተ፡ ክርስቶስ፡ ምሥራቅ፨</l>
            <l n="4">ይባልሀነ፡ ረድኤትኪ፡ ለመሲሐውያን፡ ደቂቅ፨</l>
            <l n="5">እምጓህልዎቱ፡ ብዙኅ፡ ለሰይጣን፡ ለዕሩቅ፨</l>

          </lg>
          
          <lg type="stanza" n="10">
            
            <l n="1">ሰላም፡ ለእስትንፋስኪ፡ ወለጕርዔኪ፡ ኅሩም፨</l>
            <l n="2">አፍቅሮተ፡ መብልዕ፡ ቅሱም፡ ወጣዕመ፡ ስቴ፡ ጥዑም፨</l>
            <l n="3">እኅተ፡ ክርስቶስ፡ አብርሂ፡ ማእከለ፡ ጉባኤነ፡ ዮም፨</l>
            <l n="4">ዋካ፡ በረከት፡ እንተ፡ ተውህቦ፡ ለሴም፨</l>
            <l n="5">ድኅረ፡ ማየ፡ መዓት፡ ኃለፈ፡ ወሐልቀ፡ ዝናም፨</l>

          </lg>
          
          <lg type="stanza" n="11">
            
            <l n="1">ሰላም፡ ለክሣድኪ፡ ወለመታክፍትኪ፡ እለ፡ ጾሩ፨</l>
            <l n="2">አርዑተ፡ አስኬማ፡ ቅዱስ፡ ወልዑለ፡ ልዑል፡ ዝክሩ፨</l>
            <l n="3">እኅተ፡ ክርስቶስ፡ እምነ፡ ለአብ፡ ቀዳሜ፡ በኵሩ፨</l>
            <l n="4">ይበላነ፡ ከናፍርኪ፡ በዓለ፡ ፍሥሐ፡ ግበሩ፨</l>
            <l n="5">እስመ፡ እጽዋኒክሙ፡ አርስሳን፡ በኲናት፡ ተገምሩ፨</l>

          </lg>
          
          <lg type="stanza" n="12">
            
            <l n="1">ሰላም፡ ለዘባንኪ፡ አራዛ፡ ሱራሄ፡ ዘተሞጥሐ፨</l>
            <l n="2">ዘኢያርሐቶ፡ ዓለም፡ ከመ፡ ልብሳ፡ አብዳት፡ አዋልዲሃ፨</l>
            <l n="3">እኅተ፡ አሐዱ፡ አምላክ፡ እንዘ፡ ንሰምዮ፡ መሲሐ፨</l>
            <l n="4">ዘትጸምዕ፡ ነፍስ፡ በፍቅርኪ፡ ትትፈቀር፡ ብዙኀ፨</l>
            <l n="5">ወበረከትኪ፡ የኃድር፡ ላዕሌሃ፨</l>

          </lg>
          
          <lg type="stanza" n="13">
            
            <l n="1">ሰላም፡ ለእንግድዓኪ፡ ወለሕፅንኪ፡ አስተጋባኢ፨</l>
            <l n="2">ከላስስተ፡ ጸጋ፡ ወጽድቅ፡ ዘኢይረእዮሙ፡ ዓይነ፡ ቀናዒ፨</l>
            <l n="3">ሕይወተ፡ አቡሁ፡ ወርእሱ፡ እኅተ፡ ክርስቶስ፡ ተቀባዒ፨</l>
            <l n="4">ቃለ፡ ስእለተነ፡ ለለአፈ፡ ጽባሕ፡ አጽምዒ፨</l>
            <l n="5">ወይጽብዖ፡ ለሰይጣን፡ ኃይልኪ፡ መዋኢ፨</l>

          </lg>
          
          <lg type="stanza" n="14">
            
            <l n="1">ሰላም፡ ለአእዳውኪ፡ ወለመዛርእኪ፡ በኁባሬ፨</l>
            <l n="2">እለ፡ ይሰፍሐ፡ ለበቍዔት፡ ከመ፡ ባሕለ፡ ንጹሕ፡ ፍካሬ፨</l>
            <l n="3">እኅተ፡ ክርስቶስ፡ ዘንተ፡ ጸናጽለ፡ ንኡስ፡ ዝማሬ፨</l>
            <l n="4">ስክዒ፡ ውስተ፡ ልብየ፡ ልብሰ፡ መንፈስ፡ ቅዱስ፡ ጶዴሬ፨</l>
            <l n="5">ወአኮ፡ በጽፈ፡ ልብሱ፡ ለካህን፡ ኅሬ፨</l>

          </lg>
          
          <lg type="stanza" n="15">
            
            <l n="1">ሰላም፡ ለኵርናዕኪ፡ ወለክልኤሆን፡ እመታት፨</l>
            <l n="2">ዘአስተዋድዶን፡ ፈጣሪ፡ ገባሬ፡ ኵሉ፡ ፍጥረት፨</l>
            <l n="3">እኅተ፡ ክርስቶስ፡ ሐዳስ፡ ደብተራ፡ ጸሎት፨</l>
            <l n="4">ሠናየ፡ መከረ፡ ሕሊናኪ፡ እምሐውዘ፡ ሐላፊ፡ ንብረት፨</l>
            <l n="5">ለጸዊረ፡ ጸልቦ፡ መስቀል፡ ዘውእቱ፡ ንጼት፨</l>

          </lg>
          
          <lg type="stanza" n="16">
            
            <l n="1">ሰላም፡ ለእራኃትኪ፡ ምስለ፡ አፃብዕ፡ ዐሠርቱ፨</l>
            <l n="2">ወለአጽፋርኪ፡ ቦቶን፡ እለ፡ ውዱዳት፡ እማንቱ፨</l>
            <l n="3">ለወላዴ፡ ወልድ፡ ወለቱ፡ ወለተወላዲ፡ እኅቱ፨</l>
            <l n="4">ይትዓየን፡ ማኅበረነ፡ ስብሐተ፡ ፍልሰትኪ፡ ዝንቱ፨</l>
            <l n="5">ከመ፡ ሚካኤል፡ መልአክ፡ ዘውኩፍ፡ ስእለቱ፨</l>

          </lg>
          
          <lg type="stanza" n="17">
            
            <l n="1">ሰላም፡ ለአጥባትኪ፡ እለ፡ አንቅዓ፡ ከመ፡ ሐሊብ፨</l>
            <l n="2">ፈልፈለ፡ በረከት፡ ሐዲስ፡ ትፍሥሕተ፡ ኅዙናን፡ ሕዝብ፨</l>
            <l n="3">እኅተ፡ ክርስቶስ፡ ባሕርይ፡ ዘኢትፈለጥ፡ እምአብ፨</l>
            <l n="4">ያንጸብርቅ፡ በኵለንታየ፡ ዘኵለንታኪ፡ ጥበብ፨</l>
            <l n="5">እምስነ፡ ስንቡል፡ ኮከብ፡ ወሐሓይ፡ ልሁብ፨</l>

          </lg>
          
          <lg type="stanza" n="18">
            
            <l n="1">ሰላም፡ ለገቦኪ፡ አጽፈ፡ ምንኵስና፡ ዘተገልበበ፨</l>
            <l n="2">ወለከርሥኪ፡ ዘኮነ፡ ለኅብስተ፡ ቍርባን፡ መሶበ፨</l>
            <l n="3">እኅተ፡ ክርስቶስ፡ ወንጌል፡ ነባቢ፡ ከመ፡ አቅደመ፡ ንባበ፨</l>
            <l n="4">ዘያስቲ፡ ማየ፡ በስምኪ፡ ወዘይሴሲ፡ ርኁበ፨</l>
            <l n="5">ብእሲ፡ ምዕመነ፡ ኢየኃጕል፡ ዓስበ፨</l>

          </lg>
          
          <lg type="stanza" n="19">
            
            <l n="1">ሰላም፡ ለልብኪ፡ ወለኵልያትኪ፡ እምእከይ፨</l>
            <l n="2">እለ፡ ንጹሐት፡ እማንቱ፡ ከመ፡ ኅብረ፡ ብሩር፡ ጽሩይ፨</l>
            <l n="3">እኅተ፡ መለኮት፡ ቃል፡ ዋሕደ፡ ጠባይዕ፡ ባሕርይ፨</l>
            <l n="4">ምሉጠ፡ ይኩን፡ ስእለተነ፡ በስእለትኪ፡ ሠናይ፨</l>
            <l n="5">ኀበ፡ ማርያም፡ ድንግል፡ ዳግሚት፡ ሰማይ፨</l>

          </lg>
          
          <lg type="stanza" n="20">
            
            <l n="1">ሰላም፡ ለሕሊናኪ፡ ዘብዕዘ፡ ጽርየቱ፡ በረድ፨</l>
            <l n="2">ወለአማዑትኪ፡ ውዑይ፡ በላህበ፡ ሃይማኖት፡ ነድ፨</l>
            <l n="3">እመ፡ ብዙኃን፡ እኅቱ፡ ሊቀ፡ ካህናቲነ፡ ወልድ፨</l>
            <l n="4">አማኅፀንኩ፡ ሕይወትየ፡ በኃይለ፡ ጸሎትኪ፡ ዓምድ፨</l>
            <l n="5">እመከራሆሙ፡ ለአዝማድ፡ ወባዕድ፨</l>

          </lg>
          
          <lg type="stanza" n="21">
            
            <l n="1">ሰላም፡ ለንዋየ፡ ውስጥኪ፡ ወለኅንብርትኪ፡ አርአያ፨</l>
            <l n="2">እንተ፡ ማእከለ፡ ከርሥ፡ ስራዒ፡ ኵሉ፡ ኬንያ፨</l>
            <l n="3">እኅተ፡ ክርስቶስ፡ ቡርክት፡ በአፈ፡ ነቢይ፡ ወሐዋርያ፨</l>
            <l n="4">ተአኵተኪ፡ እንዘ፡ ትብል፡ ጉባኤ፡ ማኅበር፡ ነያ፨</l>
            <l n="5">እምአስቴር፡ ወዮዲት፡ ይትሌዓል፡ ዕበያ፨</l>

          </lg>
          
          <lg type="stanza" n="22">
            
            <l n="1">ሰላም፡ ለማኅፀንኪ፡ እንተ፡ ረስያ፡ ስርጋዌ፨</l>
            <l n="2">ጸጋ፡ መንፈስ፡ ቅዱስ፡ ንጽሕና፡ ወጥበብ፡ ሰማያዌ፨</l>
            <l n="3">ምስለ፡ ሰቃልያን፡ አይሁድ፡ አመ፡ ትትፋታሕ፡ ነነዌ፨</l>
            <l n="4">ተአመንኩ፡ እኅተ፡ ክርስቶስ፡ ትብልናኪ፡ ማኅየዌ፨</l>
            <l n="5">ከመ፡ ያብጽሐኒ፡ እምሁከት፡ ኀበቦ፡ ጽማዌ፨</l>

          </lg>
          
          <lg type="stanza" n="23">
            
            <l n="1">ሰላም፡ ለሐቌኪ፡ በአኅብሮ፡ ፪አቍያጽ፨</l>
            <l n="2">እንበለ፡ ምንተኒ፡ ኅጸጽ፨</l>
            <l n="3">እኅተ፡ ክርስቶስ፡ ዕቀቢ፡ እግረ፡ ልብየ፡ እምዳኅፅ፨</l>
            <l n="4">ወእለበወኒ፡ አፍቅሮተ፡ አምላክ፡ ወቢጽ፨</l>
            <l n="5">በዘተውኅበ፡ ለኪ፡ እምሰማይ፡ ቀኖና፡ ቅሩጽ፨</l>

          </lg>
          
          <lg type="stanza" n="24">
            
            <l n="1">ሰላም፡ ለአብራክኪ፡ እለ፡ አስተብረካ፡ ለልዑል፨</l>
            <l n="2">ወለአእጋርኪ፡ ዘቆማ፡ ዲበ፡ አድማስ፡ ኃያል፨</l>
            <l n="3">እኅተ፡ ክርስቶስ፡ አንክአ፡ እኅተ፡ ክርስቶስ፡ ኮል፨</l>
            <l n="4">ይዜምሩ፡ ለኪ፡ በብሂል፡ ካህናተ፡ ሐዲስ፡ ወንቤል፨</l>
            <l n="5">ሐፁር፡ የዓውዳ፡ ወጽጌ፡ ረዳ፡ በትእምርተ፡ መስቀል፨</l>

          </lg>
          
          <lg type="stanza" n="25">
            
            <l n="1">ሰላም፡ ለሰኳንውኪ፡ ምስለ፡ መከየድ፡ ዘተራወጹ፨</l>
            <l n="2">ውስተ፡ ምድረ፡ ሥጋ፡ ወነፍስ፡ ማኅደረ፡ ትሩፋት፡ ይሕንጹ፨</l>
            <l n="3">እኅተ፡ ክርስቶስ፡ ይጕየዩ፡ ለስእለትኪ፡ በድምፁ፨</l>
            <l n="4">አጋንንት፡ ፀዋጋን፡ እለ፡ እምሰማያት፡ ቀነጹ፨</l>
            <l n="5">ከመ፡ ኢይጽፍሩ፡ ሀብለ፡ ሞት፡ ኪያነ፡ ያዕቅጹ፨</l>

          </lg>
          
          <lg type="stanza" n="26">
            
            <l n="1">ሰላም፡ ለአፃብዓ፡ እግርኪ፡ ወለአጽፋርኪ፡ አምጣኒሆን፨</l>
            <l n="2">እንተ፡ ይደምር፡ ክልኤተ፡ ዲበ፡ ኍላቌሆን፡ ሰመን፨</l>
            <l n="3">እኅተ፡ ክርስቶስ፡ ለኪ፡ ሐመረ፡ ኪዳን፨</l>
            <l n="4">ያስድወኒ፡ ለእሊአኪ፡ እምቀላየ፡ ግሩም፡ ደይን፨</l>
            <l n="5">ኀበ፡ ማዕዶተ፡ መርስ፡ ወሠናይ፡ ዛኅን፨</l>

          </lg>
          
          <lg type="stanza" n="27">
            
            <l n="1">ሰላም፡ ለቆምኪ፡ ሐመልማለ፡ ገነት፡ አርዝ፨</l>
            <l n="2">ወመልክእኪ፡ ብሩህ፡ ከመ፡ ሠርቀ፡ ቤዝ፨</l>
            <l n="3">እኅተ፡ ክርስቶስ፡ በልኒ፡ በንባብኪ፡ ሐዋዝ፨</l>
            <l n="4">እንዘ፡ ሕይወትከ፡ ውስተ፡ እደ፡ አምላክ፡ እኁዝ፨</l>
            <l n="5">ለምንት፡ ብከ፡ ይበዝኅ፡ ትካዝ፨</l>

          </lg>
          
          <lg type="stanza" n="28">
            
            <l n="1">ሰላም፡ ለፀአተ፡ ነፍስኪ፡ ዕረፍተ፡ ኅሩያን፡ ኀበ፡ ተነጽፈ፨</l>
            <l n="2">ወለበድነ፡ ሥጋኪ፡ ዕንቍ፡ እንተ፡ ያበርህ፡ ሰደፈ፨</l>
            <l n="3">እኅተ፡ ክርስቶስ፡ ሀብኒ፡ መምህረ፡ ልቡና፡ መጽሐፈ፨</l>
            <l n="4">ፍሬ፡ ዘሞት፡ ወአበሳ፡ እንተ፡ ያስተጋብእ፡ ዘልፈ፨</l>
            <l n="5">ናሁ፡ መዋዕልየ፡ በከንቱ፡ ኃለፈ፨</l>

          </lg>
          
          <lg type="stanza" n="29">
            
            <l n="1">ሰላም፡ ለግንዘትኪ፡ አዕሩገ፡ አስቄጥስ፡ በከመ፡ ሠርዑ፨</l>
            <l n="2">ወለመቃብርኪ፡ ኅኑጽ፡ ለእግዚአብሔር፡ ኀበ፡ ምስዋዑ፨</l>
            <l n="3">እኅተ፡ ክርስቶስ፡ ደዪ፡ ለኪሩቤል፡ ውስተ፡ ጽዋዑ፨</l>
            <l n="4">ዋለ፡ ማኅሌት፡ ለዕበይኪ፡ ያብዑ፨</l>
            <l n="5">እንተ፡ ልሳንየ፡ ወአፉየ፡ ንስቲተ፡ አውሥኡ፨</l>

          </lg>
          
          <lg type="stanza" n="30">
            
            <l n="1">ለቆብዕኪ፡ አምኃ፡ ሰላም፡ ምስለ፡ አስኬማ፡ ወአጽፍ፡ ወቀሚስ፨</l>
            <l n="2">ዓዲ፡ ለቅናት፡ ዘቃለ፡ አዋዲ፡ ቅዱስ፨</l>
            <l n="3">ናሁ፡ አቅረብኩ፡ እኅተ፡ ክርስቶስ፨</l>
            <l n="4">አንቲኒ፡ በረከተ፡ ሥጋ፡ ወነፍስ፨</l>
            <l n="5">ሀብኒ፡ ለወልድኪ፡ መሌሊተ፡ ንዑስ፨</l>

          </lg>
          
          <lg type="stanza" n="31">
            
            <l n="1">ቡሩክ፡ ውእቱ፡ አምላክነ፡ ዘዓቢይ፡ ኃይሉ፨</l>
            <l n="2">ወምሉዕ፡ ባሕረ፡ ሣህሉ፨</l>
            <l n="3">እስመ፡ አንቅሐኒ፡ ሊተ፡ እምዝንጋዔ፡ ልማድ፡ ኵሉ፨</l>
            <l n="4">እስከ፡ እፌጽም፡ ውዳሴሃ፡ ለእኅተ፡ ወልዱ፡ ወቃሉ፨</l>
            <l n="5">ወአቄርብ፡ አኰቴተ፡ ለዛቲ፡ ይደሉ፨</l>

          </lg>
          
        </div>

        <div type="textpart" xml:id="tarafa-malke">
          
          <lg type="stanza" n="1">
            
            <l n="1">እኅተ፡ ክርስቶስ፡ ሥርጉት፡ ወርቀ፡ መሲሐዊት፡ አሚን፨</l>
            <l n="2">አምሳለ፡ ቢሶስ፡ ትርሲተ፡ ካህን፨</l>
            <l n="3">ወንጹሕ፡ ሄጶዴጤን፨</l>

          </lg>
          
          <lg type="stanza" n="2">
            
            <l n="1">ሰላም፡ ለኪ፡ በቀላየ፡ ኃፍረት፡ አስጠምኪ፡ ትዝኅርተ፡ ዲያብሎስ፡ ከይሲ፨</l>
            <l n="2">አካላተ፡ ሥሉስ፡ እንዘ፡ ትቄድሲ፨</l>
            <l n="3">ወእምጽድቅ፡ ኢትትገሀሲ፨</l>

          </lg>
          
          <lg type="stanza" n="3">
            
            <l n="1">ሰላም፡ ለኪ፡ እኅተ፡ ክርስቶስ፡ ትባኢ፡ ውሣጤ፡ መንጦላዕት፡ ከዋላ፨</l>
            <l n="2">መነንኪያ፡ ጥቀ፡ ከመ፡ ኳሔላ፨</l>
            <l n="3">ለዓለም፡ ካልእተ፡ ህላ፨</l>

          </lg>
          
          <lg type="stanza" n="4">
            
            <l n="1">ሰላም፡ ለኪ፡ በጸሎት፡ ወጾም፡ ወሰጊድ፡ ህየንተ፡ ድካምኪ፡ በዝኃ፨</l>
            <l n="2">እንተ፡ ኢያስተርኢ፡ ቀርን፡ በጊዜ፡ ተነፍሐ፨</l>
            <l n="3">ትትሌዓሊ፡ ደብረ፡ ፍሥሐ፨</l>

          </lg>
          
          <lg type="stanza" n="5">
            
            <l n="1">ሰላም፡ ለኪ፡ ለነፍሰ፡ አዳም፡ ነፍስኪ፡ ጊዜ፡ ተዳደቀ፡ ፍልሰት፨</l>
            <l n="2">ለቀበላሃ፡ ወረዱ፡ ምስለ፡ ማኅሌት፨</l>
            <l n="3">ትጉሃን፡ እምሰማያት፨</l>

          </lg>
          
          <lg type="stanza" n="6">
            
            <l n="1">ሰላም፡ ለኪ፡ ዘያስተሐቅር፡ ኪያኪ፡ እመቦ፡ እስመ፡ እምልቡና፡ ተዐርቀ፨</l>
            <l n="2">ይሁዳ፡ ሰይጣን፡ ዘአፍቀረ፡ ወርቀ፨</l>
            <l n="3">ይረፍቅ፡ ኀበ፡ ረፈቀ፨</l>

          </lg>
          
          <lg type="stanza" n="7">
            
            <l n="1">ሰላም፡ ለኪ፡ እኅተ፡ ክርስቶስ፡ እምነ፨</l>
            <l n="2">ቀላተ፡ ማኅሌት፡ እምአፉነ፨</l>
            <l n="3">ኵሎ፡ ዕለተ፡ ወኵሎ፡ ዘመነ፨</l>
            <l n="4">መንገሌኪ፡ ናንቀዓዲ፡ ዐይነ፨</l>

          </lg>
          
        </div>
        
      </div>
    </body>
    
    <back>
      
      <listRelation>
        <relation name="subjects">
          <desc>
            <listPerson>
              
              
              <person xml:id="eheta-krestos">
                <persName xml:lang="gez">እኅተ፡ ክርስቶስ፡</persName>
                <persName xml:lang="gez" type="normalized">ʾƎḫəta Krəstos</persName>
                <persName xml:lang="en">ʾƎḫəta Krəstos</persName>
                <trait type="category"><desc>righteous</desc></trait>

                
                <biblStruct type="journalArticle" xml:id="Kinefe-Rigb_Zelleke1975" corresp="http://zotero.org/groups/5599348/items/UN6NW4IP">
                  <analytic>
                    <title level="a">Bibliography of the Ethiopic Hagiographical Traditions</title>
                    <author><name>Kinefe-Rigb Zelleke</name></author>
                  </analytic>
                  <monogr>
                    <title level="j">Journal of Ethiopian Studies</title>
                    <imprint>
                      <biblScope unit="volume">13</biblScope>
                      <biblScope unit="issue">2</biblScope>
                      <biblScope unit="page">57–102</biblScope>
                      <date>1975</date>
                    </imprint>
                  </monogr>
                  <citedRange unit="item">40</citedRange>
                </biblStruct>
                
              </person>
              
            </listPerson>
          </desc>
        </relation>
      </listRelation>
      
      
<listBibl xmlns="http://www.tei-c.org/ns/1.0"><biblStruct type="book" xml:id="Ricci1970" corresp="http://zotero.org/groups/5599348/items/47P2YE9Y"><monogr><title level="m">Vita di Walatta P̣iēṭros</title><respStmt><resp>translator</resp><persName><forename>Lanfranco</forename><surname>Ricci</surname></persName></respStmt><author><forename>Lanfranco</forename><surname>Ricci</surname></author><imprint><pubPlace>Louvain</pubPlace><publisher>Secrétariat du Corpus SCO</publisher><date>1970</date></imprint></monogr><series><title level="s">Corpus Scriptorum Christianorum Orientalium</title><biblScope unit="volume">316, Scriptores Aethiopici, 61</biblScope></series></biblStruct><biblStruct type="book" xml:id="Conti_Rossini1912" corresp="http://zotero.org/groups/5599348/items/W3M66D48"><monogr><title level="m">Vitae Sanctorum Indigenarum. I. Gadla Emna Walatta Pēṭros seu Acta S. Walatta Pēṭros; II. Ta'āmera Zar'a-Būrūk seu Miracula S. Zara-Buruk</title><respStmt><resp>translator</resp><persName><forename>Carlo</forename><surname>Conti Rossini</surname></persName></respStmt><editor><forename>Carlo</forename><surname>Conti Rossini</surname></editor><imprint><pubPlace>Romae</pubPlace><publisher>K. de Luigi</publisher><date>1912</date></imprint></monogr><series><title level="s">Corpus Scriptorum Christianorum Orientalium</title><biblScope unit="volume">Scriptores Aethiopici, II, 25</biblScope></series></biblStruct></listBibl>
    </back>

  </text>
</TEI>