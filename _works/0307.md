---
type: malkəʾ

subjects: [dawit-ii]

stanzas:
  1:
    - በስመ፡ አብ፡ ወወልድ፡ ወመንፈስ፡ ቅዱስ፡ ሠለስቱ፨
    - ሕንጻ፡ ስመ፡ ዳዊት፡ ወጠንኩ፡ ምስለ፡ መዘምራን፡ ላእካነ፡ ቤቱ፨
    - ለሕንጻ፡ ዳዊት፡ ማሕሌት፡ ዘያስተፌሥሕ፡ ሥነ፡ ርእየቱ፨
    - እንዘ፡ ተወጥኖቱ፡ ለሰብእ፡ ተፍጻሜቱ፨
    - በመንፈስ፡ ቅዱስ፡ አኮኑ፡ ውእቱ፨
  2:
    - ሰላም፡ ለፅንሰትከ፡ ወለልደትከ፡ ክቡር፨
    - እንተ፡ ቀዳሚ፡ ተነግረ፡ በአፈ፡ ጻድቅ፡ ማእምር፨
    - ዳዊት፡ አጽማለ፡ እኂዘ፡ ዳዊት፡ ጠፈር፨
    - እነግር፡ ጽድቀ፡ ወልድከ፡ ቴዎድሮስ፡ በኵር፨
    - አምጣነ፡ ሎቱ፡ ተከፍለ፡ ወአርመመ፡ ባሕር፨
  3:
    - ሰላም፡ ለዝክረ፡ ስምከ፡ በስመ፡ ዳዊት፡ ዘሰመይዎ፨
    - ንቡራነ፡ እድ፡ ካህናት፡ እለ፡ ቀደሙ፡ ዜንዎ፨
    - ዳዊት፡ ለዳዊት፡ በፍኖተ፡ ስም፡ ዘትአልዎ፨
    - እምቀደምት፡ ወደኃሪት፡ ነገሥት፡ ጥበብ፡ ወለብዎ፨
    - ዘመጠነዝ፡ መንግሥት፡ ለመኑ፡ ሀለዎ፨
  27:
    - ሰላም፡ ለግንዘተ፡ ሥጋኪ፡ ሊቀ፡ ጳጳሳት፡ ዘአንጾኪያ፨
    - ወለመቃብሪከ፡ ሰላም፡ በመንበረ፡ ማርቆስ፡ እስክንድርያ፨
    - ዳዊት፡ አልዓዛር፡ ዐርከ፡ እግዚእነ፡ ሐዋርያ፨
    - ትበክየከ፡ ደብረ፡ ከርቤ፡ ወታስቆቀወከ፡ ነያ፨
    - ምስለ፡ ማርታ፡ ደብረ፡ ወርቅ፡ ማርያ፨
  28:
    - ሰላም፡ ለትንሣእከ፡ ትንሣኤ፡ ጻድቃን፡ ዘይጸንሕ፨
    - ለዘይጸድቅ፡ ብእሲ፡ እስከነ፡ ይገብእ፡ ፍትሕ፨
    - ዳዊት፡ ጻድቅ፡ ዳዊት፡ የዋህ፨
    - ሰአሎ፡ ለአምላክከ፡ በማየ፡ ንስሓ፡ ንጹሕ፨
    - ከመ፡ ያንጽሐኒ፡ ለብእሲ፡ ርኅሩኅ፨
  29:
    - ስብሐት፡ ለእግዚአብሔር፡ ወለማርያም፡ ወላዲቱ፨
    - አምጣነ፡ ፈጸምኩ፡ አነ፡ መዝሙረ፡ ዳዊት፡ በበ፡ ጽልወቱ፨
    - ዜና፡ ቈስጠንጢኖስ፡ ወልዱ፡ እትናገር፡ ለለ፡ ዕለቱ፨
    - ለንጉሠ፡ ነገሥት፡ ዳዊት፡ እምድኅረ፡ ኀልቀ፡ ሕይወቱ፨
    - ዲበ፡ መንበረ፡ ዳዊት፡ ትጸንእ፡ መንግሥቱ፨
---