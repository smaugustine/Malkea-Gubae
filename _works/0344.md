---
type: malkəʾ

subjects: [cyricus]

stanzas:
  1:
    - ሰላም፡ ለዝክረ፡ ስምከ፡ ከመ፡ ወይን፡ ለአፉየ፡ ዘይጥዕመኒ፨
    - ወለልብየ፡ ያስተፌሥሐኒ፨
    - እማእኰተ፡ እምከ፡ ቂርቆስ፡ ኢትሌልየኒ፨
    - ከመ፡ ሐመር፡ ምሉእ፡ ኀጢአትየ፡ ከብደኒ፨
    - በኪዳንከ፡ እንተ፡ መቅለሊ፡ ኩነኒ፨
  49:
    - ሰላም፡ ለመከየድከ፡ ውስተ፡ ፍሕመ፡ እሳት፡ እለ፡ ቆማ፨
    - ከመ፡ ይሣእና፡ አሣዕነ፡ ብርሃን፡ ተወለጠ፡ ጻማ፨
    - ቂርቆስ፡ ሕፃን፡ ዘአጽማዕከ፡ አክሊለ፡ ግርማ፨
    - ሰሐበኒ፡ መንገለ፡ ጽዳቅ፡ እንተ፡ ኢይመውት፡ ስማ፨
    - ከመ፡ ኀፍረት፡ ይልበስ፡ ፀርየ፡ ማስቴማ፨
  55:
    - ሶበ፡ ግብሮ፡ ይፌጽም፡ መስተገብር፡ ኵሉ፨
    - ዕለተ፡ ጻማሁ፡ ይረክብ፡ ዘይቀድም፡ ወይተሉ፨
    - ቂርቆስ፡ እዝነከ፡ ኀበ፡ ሕዙናን፡ ዘትጸሉ፨
    - ጸግወኒ፡ በረከተከ፡ ከመ ሥሩዕ፡ ዘይደሉ፨
    - ወረድኤትከ፡ ዘልፈ፡ ምስሌየ፡ የሀሉ፨
---