---
type: malkəʾ

habtemichael: [236]

subjects: [sunday]

stanzas:
  1:
    - ሰላም፡ ለዝክረ፡ ስምኪ፡ ስመ፡ ነከራ፡ ወተዐጽቦ፨
    - ወለሥዕርተ፡ ርእስኪ፡ ሰላም፡ ብርሃነ፡ መለኮት፡ ዘይገለብቦ፨
    - ሰንበተ፡ ክርስቲያን፡ ቅድስት፡ አረፍተ፡ ኀጥኣን፡ እምተመድንቦ፨
    - ዕቀብኒ፡ ለመልአከ፡ ኀይል፡ ኢይኩን፡ ምርካቦ፨
    - እስመ፡ እንበሌኪ፡ ዘያመሥጥ፡ አልቦ፨
  2:
    - ሰላም፡ ለርእስኪ፡ ርጢነ፡ መድኃኒት፡ ቅቡእ፨
    - ወለገጽኪ፡ ሰላም፡ እምነጽሮተ፡ ሰብእ፡ ኅቡእ፨
    - ሰንበተ፡ ክርስቲያን፡ ጽሕፍት፡ በዘመንፈስ፡ ቅዱስ፡ ብርዕ፨
    - ኢይትፌጸም፡ አንብቦቶ፡ በአፈ፡ ብእሲ፡ ኃጥእ፨
    - ስብሐተ፡ ስምኪ፡ በዓለም፡ ምሉእ፨
  24:
    - ሰላም፡ ለቆምኪ፡ እምነ፡ በቀልት፡ ኅሩይ፨
    - ወለመልክእኪ፡ ሥርግው፡ በሜላተ፡ ረቂቅ፡ ባሕርይ፨
    - ሰንበተ፡ ክርስቲያን፡ ቅድስት፡ ዕለተ፡ ማርያ፡ ዐባይ፨
    - አድኅነኒ፡ በኪዳንኪ፡ እሞግበ፡ እሳት፡ ውዑይ፨
    - ከመ፡ ለባዕል፡ ማርያም፡ በማይ፨
  25:
    - አቅረብኩ፡ ለኪ፡ ስብሐታተ፡ መጠነ፡ ፳ወ፭ቱ፨
    - መድኃኒተ፡ ነፍሶ፡ ይኩኖ፡ ለአምላከ፡ ጽድቅ፡ ጊዜ፡ ምጽአቱ፨
    - ሰንበተ፡ ክርስቲያን፡ ሀብኒ፡ ፍትሐ፡ ሣህልኪ፡ ለለ፡ ዕለቱ፨
    - ከመ፡ ይነሥአ፡ ዐስበ፡ ጻማሁ፡ ነጋጺ፡ ዓለም፡ ዝንቱ፨
    - ዐስበ፡ ድርሳንየ፡ ኢጥፋዕ፡ በከንቱ፨
---