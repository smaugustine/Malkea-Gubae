---
type: malkəʾ

habtemichael: [113, 252]

titles:
  -
    gez: Malkəʾa Ḥawārəyāt
    en: Image of the Apostles

subjects: [apostles]

stanzas:
  1:
    - ሰላም፡ እብል፡ ዘአስማቲክሙ፡ ዝክረ፨
    - እንተ፡ ይጥዕም፡ መዐረ፨
    - ሐዋርያት፡ አድባር፡ ዘታተልዉ፡ አውግረ፨
    - ከመ፡ አሐዱ፡ ብእሲ፡ እዌድሰክሙ፡ ምዕረ፨
    - እስመ፡ ንዋየክሙ፡ በንዋዩ፡ ኢየሱስ፡ ደመረ፨
  2:
    - ሰላም፡ ለዝክረ፡ ስምክሙ፡ ዘጥቀ፡ አፍታዊ፨
    - እምፍትወተ፡ ዓለም፡ ምድራዊ፨
    - ሐዋርያት፡ ጽኑዓን፡ ዕቀብተ፡ አንቀጽ፡ ሰማያዊ፨
    - ጽንሑኒ፡ ታብኡኒ፡ ውስተ፡ ጽርሐ፡ ሥርግው፡ መርዓዊ፨
    - ከመ፡ ብእሲ፡ ከብካብ፡ ጽውዐ፡ ይጸንሕ፡ ዐፃዊ፨
  3:
    - ሰላም፡ ለሥዕርተ፡ ርእስክሙ፡ ዘጥሉል፡ በቅብዑ፨
    - ለመለኮታዊ፡ በግዑ፨
    - ሐዋርያት፡ ስንዕዋን፡ ነገርያኒሁ፡ ወሰብኡ፨
    - ከመ፡ ታንግፉኒ፡ አስተበቍዐክሙ፡ ንዑ፨
    - አመ፡ ላዕሌየ፡ ዕድወ፡ ደም፡ ተንሥኡ፨
  48:
    - ሰላም፡ ለግንዘትክሙ፡ በስንዱናተ፡ ኪን፡ ዘፈተሎ፨
    - ወለመቃብሪክሙ፡ ኵሎ፨
    - ሐዋርያት፡ በልዎ፡ ለዘይፃረረኒ፡ በተሐብሎ፨
    - ይኂስከ፡ እግዚአብሔር፡ ወያርኢከ፡ ኀይሎ፨
    - ከመ፡ ሚካኤል፡ ቅድመ፡ ለሰይጣን፡ ይቤሎ፨
---