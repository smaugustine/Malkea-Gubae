---
type: malkəʾ

chaine: [183]

subjects: [victor, claudius]

stanzas:
  1:
    - ሰላም፡ ለዝክረ፡ ስምክሙ፡ መዐዛ፡ ክርስቶስ፡ ዘአምዐዞ፨
    - _____ _____ ግዕዞ፨
    - ይቤላ፡ መጥባሕተ፡ ፊቅጦር፡ ወገላውዴዎስ፡ ላህመ፡ ተረግዞ፨
    - ደመ፡ ስምዕክሙ፡ ይናዝዘኒ፡ ናዝዞ፨
    - እምጽንዐ፡ ኃዘን፡ ለልብየ፡ ነጸራር፡ አኀዞ፨
  2:
    - ሰላም፡ ለርእስክሙ፡ በጌራ፡ መዊእ፡ ክሉል፨
    - ወለገጽክሙ፡ ፍሡሐት፡ እንተ፡ የዓውዶ፡ ፀዳል፨
    - ወሬዛ፡ ሃይማኖት፡ ፊቅጦር፡ ወገላውዴዎስ፡ ኃያል፡
    - ያሕመልምል፡ ውስተ፡ ነፍስየ፡ ሐመልማለ፡ ልሳን፡ ወቃል፨
    - ነቅዐ፡ ደምክሙ፡ ዘተክወ፡ በሓዲስ፡ መንዲል፨
  25:
    - ሰላም፡ ለግንዘትክሙ፡ በአፈወ፡ እፍረት፡ እለ፡ ተሓውሳ፨
    - ወለዝኅርክሙ፡ ቅድስት፡ በድነ፡ ሥጋክሙ፡ እንተ፡ ቀደሳ፨
    - በረድኤተ፡ ኃያል፡ ፊቅጦር፡ ወገላውዴዎስ፡ ነቢየ፡ ሱሳ፨
    - በግዓ፡ ይኩን፡ በቅድሜየ፡ ንጉሠ፡ አራዊት፡ አንበሳ፨
    - ወተኵላተ፡ ዓረብ፡ እምእግርየ፡ ይልሐሱ፡ ተቤሳ፨
  26:
    - ገላውዴዎስ፡ ወፊቅጦር፡ ሰባሕኩክሙ፡ ንስቲተ፨
    - አስተሳንዩ፡ አንትሙ፡ ወረስይዎ፡ መሥዋዕተ፨
    - ፈጽሞ፡ ዜናክሙ፡ ይስከብ፡ ዘያስተሐምም፡ ቃላተ፨
    - ይጸውዕ፡ ቅድመ፡ እመ፡ ይክል፡ እንተ፡ ኃለፈት፡ ዕለተ፡
    - ወበመዳልው፡ ይደሉ፡ ነፍሰ፡ ወእሳተ፨
  27:
    - ናሁ፡ ሠናይ፡ ማኅበረ፡ ክልኤቱ፡ አኃው፡
    - ዘያረውጽ፡ ኵሎ፡ መዓዛሆሙ፡ አፈው፨
    - መቅድመ፡ ዕፍረታት፡ ፊቅጦር፡ ወገላውዴዎስ፡ ዐልው፨
    - ያስተጋብእ፡ ውስተ፡ ልብየ፡ ደመ፡ ስምዖሙ፡ ጸሐው፡
    - ዝርወተ፡ ጥበብ፡ ወሥልጣን፡ እምኵሉ፡ ፍናው፨
---