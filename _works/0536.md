---
type: malkəʾ

habtemichael: [259]

titles:
  -
    gez: Malkəʾa Mabʿa Ṣəyon
    en: Image of Mabʿa Ṣəyon
  -
    gez: Hulataññā Malkəʾa Takla Māryām za-Yəsammay Mabʿa Ṣəyon
    en: Second Image of Takla Māryām, Named Mabʿa Ṣəyon

subjects: [maba-seyon]

stanzas:
  1:
    - በስመ፡ እግዚአብሔር፡ ስቡሕ፡ ዘተሰብሐ፡ እምቅድም፨
    - በአፈ፡ መላእክት፡ ወሰብእ፡ ለገቢረ፡ ኵሉ፡ ዓለም፨
    - ድርሳነ፡ መልክእከ፡ እንብብ፡ ተክለ፡ ማርያም፡ ፍጹም፨
    - አስትየኒ፡ ወይነ፡ ጥበብ፡ በአርአያ፡ እሳት፡ ወፍሕም፨
    - በከመ፡ አስተዮ፡ ለዕዝራ፡ ኡራኤል፡ ሥዩም፨
  2:
    - ሰላም፡ ለዝክረ፡ ስምከ፡ ዘተጸውዐ፡ በዝክረ፡ ስማ፨
    - ለድንግለ፡ ሙሴ፡ ነቢይ፡ ዘትሰመይ፡ ካልእተ፡ ራማ፨
    - ተክለ፡ ማርያም፡ እንጦንስ፡ ወመቃርስ፡ መፍቀሬ፡ ጻማ፨
    - አድኅነኒ፡ በረድኤትከ፡ እምእደ፡ ፀራዊ፡ መስቴማ፨
    - ከመ፡ አምላከ፡ ጽድቅ፡ ይፈትሕ፡ በዐቢይ፡ ግርማ፨
  25:
    - ሰላም፡ ለፀአተ፡ ነፍስከ፡ ለእግዚአብሔር፡ በፈቃዱ፨
    - ወለበድነ፡ ሥጋከ፡ ህልው፡ ለደብረ፡ ማርያም፡ ውስተ፡ ዐጸዳ፨
    - ተክለ፡ ማርያም፡ አቡነ፡ ፍትወ፡ ምግባር፡ ዘእምናርዱ፨
    - ባርከነ፡ አምሳለ፡ ኖኅ፡ በበረከተ፡ ሤም፡ አሐዱ፨
    - ከመ፡ ባረኮ፡ አብርሃም፡ ለይስሐቅ፡ ወልዱ፨
  26:
    - ሰላም፡ ለግንዘተ፡ ሥጋከ፡ በድምፀ፡ ከበሮ፡ ወበብኅንዛ፨
    - ወለመቃብሪከ፡ ሰላም፡ መልአከ፡ ሰማይ፡ ዘይናዝዛ፨
    - ተክለ፡ ማርያም፡ ያዕቆብ፡ ሰዋስው፡ ዘምድረ፡ ሎዛ፨
    - ሥጋከ፡ ትዕርግ፡ እምጻማሃ፡ አመ፡ ፈጣሪሃ፡ አዘዛ፨
    - ህየንተ፡ አምኃ፡ ናርዶስ፡ ወሀበ፡ መዐዛ፨
  27:
    - ሰላም፡ ለተፅዕኖትከ፡ በፈረሰ፡ መንፈስ፡ ጸዐዳ፨
    - ምስለ፡ ዘርአ፡ ያዕቆብ፡ ንጉሥ፡ ዘሠረጸ፡ እምቤተ፡ ይሁዳ፨
    - ተክለ፡ ማርያም፡ ፍትው፡ ወምዑዝ፡ እምጽጌ፡ ረዳ፨
    - ጸሐፈኒ፡ ከመ፡ ቀለም፡ ውስተ፡ ልብከ፡ ሰሌዳ፨
    - ወበለኒ፡ ጊዜ፡ ሞትየ፡ ዘአነ፡ እንግዳ፨
  30:
    - ይትባረክ፡ መድኃኔ፡ ዓለም፡ በጽንዐ፡ ሕያው፡ ጥበቡ፨
    - ድርሳነ፡ መልክእከ፡ እንብብ፡ ረሰየኒ፡ ማእከለ፡ ሕዝቡ፨
    - ተክለ፡ ማርያም፡ አቡየ፡ ለክርስቶስ፡ ወርኀ፡ ምግቡ፨
    - ጸግወኒ፡ በቅድመ፡ ድርሳን፡ ለኁላቌከ፡ ዐሳቡ፨
    - እስመ፡ መንፈስ፡ ቅዱስ፡ ኅቡእ፡ ዘእምኅቡእ፡ መዝገቡ፨
---