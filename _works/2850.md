---
type: quasi-malkəʾ

chaine: [132]

titles:
  -
    gez: Malkəʾa Śəqāyu la-Tewodros
    en: Image of the Suffering of Theodore

subjects: [theodore-general]

stanzas:
  1:
    - ሰላም፡ ለዝክረ፡ ስምከ፡ ትምክሕተ፡ ሀገር፡ እስያ፨
    - ምስለ፡ አባላቲከ፡ ኵሎን፡ እለ፡ በበ፡ ገጽ፡ ወበአርአያ፨
    - ቴዎድሮስ፡ ስሙይ፡ በስመ፡ ቴዎድሮስ፡ ዘአንጾኪያ፨
    - ከመ፡ ትትሉ፡ ጸውዖተከ፡ አሠረ፡ ክርስቶስ፡ ኬንያ፨
    - መክፈልተ፡ ሰላምከ፡ ኀርየት፡ ነፍስየ፡ ማርያ፨
  2:
    - ኦዘኢያውሣእከ፡ ለጽዋዔ፡ ንጉሥ፡ ወዐበይቱ፨
    - ከመ፡ ለግልፎ፡ ዕፅ፡ ትስግድ፡ ህየንተ፡ አማልክት፡ ሠለስቱ፨
    - ቴዎድሮስ፡ ጽኑዕ፡ ለክርስቶስ፡ በአምልኮቱ፨
    - ከመ፡ አንብብ፡ ዜና፡ ገድልከ፡ መጠነ፡ ኀይልየ፡ ዝንቱ፨
    - ጥበበ፡ ልቡና፡ ምልአኒ፡  እስመ፡ አነ፡ ከንቱ፨
  3:
    - ኦዘተሠጠጡከ፡ ለእለ፡ ተስእሉከ፡ ሕዝብ፨
    - ከመ፡ ወልዶ፡ ለወልድ፡ እግዚአብሔር፡ አብ፨
    - ቴዎድሮስ፡ ትጉህ፡ ሠናየ፡ ተግባር፡ ንህብ፨
    - ኪያከ፡ እዌድስ፡ እግዚኦ፡ እምተግባርከ፡ ዕጹብ፨
    - አምጣነ፡ ጥበብ፡ ተርእየት፡ ወከብረት፡ ጥቁብ፨
  4:
    - ኦዘአውዓይከ፡ ዐቢየ፡ ጣዖተ፨
    - ሶበ፡ ገነውቱ፡ ተአኅዙ፡ በንዋመ፡ ዑረት፡ ሌሊተ፨
    - እስከ፡ ኀበ፡ ንጉሥ፡ በጻሕከ፡ እንዘ፡ ትትዐሠር፡ ድኅሪተ፨
    - ቴዎድሮስ፡ አጠይቀኒ፡ ጠይቆተከ፡ ሠናይተ፨
    - ህየንተ፡ ሠናይት፡ ገብርከ፡ ኢይግበር፡ እኪተ፨
  5:
    - ኦዘተዓገሥከ፡ እምእደ፡ መኰንን፡ ተፀፍዖ፨
    - ሊቀ፡ መላእክት፡ ገብርኤል፡ ዘቅብዓ፡ መዓት፡ ቀብኦ፨
    - ዘበኵረ፡ መእመናን፡ ክርስቶስ፡ እንዘ፡ ትዜከር፡ ተገፍዖ፨
    - ቴዎድሮስ፡ ማኅጸንተከ፡ ለስእለትየ፡ አጽምኦ፨
    - ለዘይፀብዓኒ፡ በኅቡእ፡ ገሃደ፡ ትፅብዖ፨
  6:
    - ኦዘተፅዕንከ፡ ፈረሰ፡ መንፈስ፡ ፀዓዳ፡
    - ወለእስያ፡ ሀገር፡ አንሶስውከ፡ ውስተ፡ ዐጸዳ፨
    - እንዘ፡ ትሜህር፡ አሚነ፡ ለድንግል፡ በስመ፡ ወልዳ፨
    - ቴዎድሮስ፡ ማኅጸንተከ፡ አመ፡ ፍትሐ፡ ግሩም፡ ፍዳ፨
    - ይምሥጠኒ፡ ፈረስከ፡ ለሲኦል፡ እምዓውዳ፨
  7:
    - ኦዘተወደይከ፡ ውስተ፡ ቤተ፡ ሞቅሕ፡ ኅቱም፨
    - ከመ፡ በረኃብ፡ ትሙት፡ ወበጽምዓ፡ ማይ፡ ግሩም፨
    - ቴዎድሮስ፡ ለከ፡ ንጉሠ፡ ኀላፊ፡ ዓለም፨
    - እፎ፡ አዘዘ፡ ሲሳየከ፡ መጠነ፡ አሐዱ፡ ድርኅም፨
    - እንዘ፡ በእዴከ፡ ተድላ፡ ይምን፡ ወፅግም፨
  8:
    - ኦዘተሰቀልከ፡ ማእከለ፡ ፪አዕማድ፨
    - እንዘ፡ ስፉሐ፡ እግር፡ ወእድ፨
    - ቴዎድሮስ፡ ኵኑን፡ በእንተ፡ ስመ፡ አብ፡ ወወልድ፨
    - ጥብጣቤከ፡ በሕገ፡ ላህም፡ እምእደ፡ ገፋዒት፡ ዓውድ፨
    - ትፍሥሕተ፡ ልቡና፡ ይኩነኒ፡ እምኃዘን፡ ክቡድ፨
  9:
    - ኦዘኮንከ፡ አምሳለ፡ በጽዕ፡ እመርዔት፨
    - መሥዋዕተ፡ ክርስቶስ፡ ሕያው፡ ውስተ፡ ነደ፡ እቶን፡ ስፍሕት፨
    - ቴዎድሮስ፡ ኀያል፡ ቢጸ፡ ጊዮርጊስ፡ ሰማዕት፨
    - እሳት፡ ዘነደት፡ ላዕሌከ፡ ለገሥጸ፡ ፀርየ፡ ሞት፨
    - ቀስተ፡ ደመና፡ ትትመስል፡ በመንክር፡ ሥርዓት፨
  10:
    - ኦዘተወከፍከ፡ ዝብጠተ፡ ስፉሐት፡ ዕፀው፨
    - እስከ፡ ዐፅመ፡ ዚአከ፡ ኮነ፡ ከመ፡ ሐመድ፡ ዝርው፨
    - እንዘ፡ ጸዊሮቶ፡ ኢይክሉ፡ መጠነ፡ ፳ዕደው፨
    - ቴዎድሮስ፡ ልጓመ፡ ብርት፡ በእንተ፡ ፍቅረ፡ ወልድ፡ ሕያው፨
    - ቀሊለ፡ መሰልከ፡ ውስተ፡ ቤት፡ ወበድው።
  11:
    - ኦዘተሰመይከ፡ በእንተ፡ ሃይማኖት፡ አሠርየ፨
    - አመ፡ ከመ፡ ምትሐት፡ ልብከ፡ መንግሥተ፡ በርነፍስ፡ ረሰየ፨
    - ቴዎድሮስ፡ ሰማዕት፡ ሶበ፡ ነጸረ፡ ወርእየ፨
    - እምእደ፡ ኀያላን፡ ፲ዘተወከፍከ፡ ሥቃየ፨
    - በእንተ፡ ግፍዕከ፡ አንበሳ፡ በከየ፨
  12:
    - ኦዘፈወስከ፡ ቅቡፃነ፡ ሐዳስ፡ ተስፋ፨
    - ውስተ፡ ግበ፡ እሳት፡ ሥጋከ፡ በትዕግሥት፡ እንተ፡ ተወክፋ፨
    - ቴዎድሮስ፡ በገድል፡ ከመ፡ አኅበርኮ፡ ለፊላኒፋ፨
    - ምስሌከ፡ እኅበር፡ እግዚኦ፡ በመንግሥተ፡ ክርስቶስ፡ አልፋ፨
    - በዐውደ፡ ዘለፋ፡ ነፍስየ፡ ኢትስማዕ፡ ዘለፋ፨
tarafa_malke:
  1:
    - ሰላም፡ ለከ፡ ዐፀደ፡ መበለት፡ ነፍስየ፡ እስመ፡ እሴፎ፡ ኪያከ፨
    - ቴዎድሮስ፡ እርአይ፡ ኀይለ፡ ረድኤትከ፨
    - አንሶሱ፡ በፈረስከ፨
  2:
    - ሰላም፡ ለከ፡ ኢይዕብዑኒ፡ አፅራር፡ ማእከለ፡ ፍና፡ ወቤት፨
    - እምአፈ፡ ፈረስከ፡ ይፃእ፡ እሳተ፡ መዓት፨
    - ቴዎድሮስ፡ ዘውገ፡ ሰማዕት፨
  3:
    - ሰላም፡ ለከ፡ ኢትስተይ፡ ማየ፡ ሶበ፡ አዘዘ፡ ንጉሥ፨
    - እንዘ፡ ውስተ፡ ሞቅሕ፡ አንተ፡ እምጸጋ፡ መንፈስ፨
    - ረወይከ፡
  4:
    - ሰላም፡ ለከ፡ ብስራትኪ፡ ዮም፡ ለነፍስከ፡ እስመ፡ አመ፡ ሥቃይ፡ ትቤላ፨
    - ገነተ፡ ዕረፍት፡ ወረስከ፡ ወምድረ፡ ተድላ፨
    - ቴዎድሮስ፡ ገብረ፡ መሐላ፨
  5:
    - ሰላም፡ ለከ፡ እምኀበ፡ ንጉሥ፡ ምጽዋተ፡ ለእለ፡ ይኅሥሡ፡ ቆሙ፨
    - እምኀይለ፡ ደዌ፡ ደምከ፡ እስመ፡ ፈወሶሙ፨
    - ቴዎድሮስ፡ አእመንኮሙ፨
  6:
    - ሰላም፡ ለከ፡ እምእለ፡ እምሰማይ፡ ወረዱ፡ አክሊላቲከ፡ ሠለስቱ፨
    - ለአሐዱ፡ እትፈሣሕ፡ በጸዊሮቱ፨
    - ለክርስቶስ፡ ሰማዕተ፡ ሞቱ፨
  7:
    - ሰላም፡ ለከ፡ ከንቱ፡ ከንቱ፡ ቃለ፡ ሰሎሞን፡ ዘይብል፨
    - ቴዎድሮስ፡ አንተ፡ እንዘ፡ ባዕል፨
    - አምጣነ፡ ምሁረ፡ ኮንከ፡ በይነ፡ ፍቅረ፡ ቃል፨
    - ተደለውከ፡ ለንዴት፡ ወብዕል፨
---
The title of this text is not extant and must be inferred.

From the third line one can deduce that the subject is not Theodore of Antioch (Ṭərr 12) — as Pereira assumed by including it in his edition — which makes the most likely choice Theodore the General (Ḥamle 20).