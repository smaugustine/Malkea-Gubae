---
type: malkəʾ

habtemichael: [274]

titles:
  -
    gez: Malkəʾa Yāred
    en: Image of Yāred
  -
    gez: Malkəʾa Yāred Śālsāy
    en: Third Image of Yāred

subjects: [yared]

stanzas:
  1:
    - ናሁ፡ ወጠንኩ፡ ስብሐተ፡ ያሬድ፡ ካህን፨
    - ዘደረሰ፡ ዜማ፡ በቃለ፡ ድርሳን፨
    - እምዓመተ፡ ኵሉ፡ እስከ፡ ዓመት፡ ዘመን፨
    - በስመ፡ አብ፡ ወወልድ፡ ወመንፈስ፡ ቅዱስ፡ ኄራን፨
    - ወበውዳሴሆሙ፡ ለኵሎሙ፡ ኄራን፡ ጻድቃን፨
  2:
    - ሰላም፡ ለዝክረ፡ ስምከ፡ ዘተሰብሐ፡ ወተወደሰ፨
    - እምእግዚአብሔር፡ ሕያው፡ እስመ፡ ረከብከ፡ ሞገሰ፨
    - ዘለበስከ፡ ያሬድ፡ ሃይማኖተ፡ ቄርሎስ፡ ልብሰ፨
    - እሴብሕ፡ ጸጋ፡ ዚአከ፡ እንተ፡ ያርኅቅ፡ ተጽናሰ፨
    - ወኣቄርብ፡ ለከ፡ ስብሐተ፡ ሐዲሰ፨
  48:
    - ሰላም፡ ለመቃብሪከ፡ በውስተ፡ ሠናይ፡ መካን፨
    - በምድረ፡ ዘደክ፡ ስሜን፨
    - ያሬድ፡ ካህን፡ ለእግዚአብሔር፡ መድኅን፨
    - አድኅነኒ፡ እምጸብአ፡ ከይሴ፡ በዘዚአከ፡ ሥልጣን፨
    - እስመ፡ ምስለ፡ ሰብእ፡ እነብር፡ በብዙኅ፡ ተስናን፨
  51:
    - ስብሐት፡ ለማርያም፡ ዘከሠተት፡ ለነ፨
    - እስመ፡ እምላዕላዕ፡ ወልቱት፡ ልሳንነ፨
    - በገቢረ፡ ትጋህ፡ ንትናገር፡ ስብሐተ፡ ያሬድ፡ አቡነ፨
    - በዐውደ፡ ጉባኤ፡ ዘእንበለ፡ ንግበር፡ ወሰነ፨
    - እስመ፡ እምጥበብ፡ ልብነ፡ ዕሩቃነ፡ ኮነ፨
---