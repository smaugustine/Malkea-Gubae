---
type: malkəʾ

subjects: [covenant-mercy]

stanzas:
  1:
    - ሰላም፡ ሰላም፡ ለዝክረ፡ ስምኪ፡ ጥዑም፨
    - ለሥዕርትኪ፡ ድሉል፡ ወለገጽኪ፡ ግሩም፨
    - ኪዳነ፡ ምሕረት፡ ማርያም፡ ትምክሕተ፡ ኵሉ፡ ዓለም፨
    - ንሥእኒ፡ በኪዳንኪ፡ እምሀገረ፡ ዝንቱ፡ ሕማም፨
    - ውስተ፡ ሀገርኪ፡ መክፈልቱ፡ ለሴም፨
  2:
    - ሰላም፡ ለቅርንበ፡ ዓይንኪ፡ ወለአእዛንኪ፡ ሥርግዋት፨
    - ጥቃ፡ መላትሕ፡ ወአእናፍ፡ ሜላተ፡ ብስራት፨
    - ኦማርያም፡ ኪዳነ፡ ምሕረት፨
    - ንሥእኒ፡ በኪዳንኪ፡ እምሀገረ፡ ደዌ፡ ወሞት፨
    - ውስተ፡ ሀገርኪ፡ መክፈልቱ፡ ለሴት፨
  11:
    - ሰላም፡ ለፍልሰተ፡ ሥጋኪ፡ ኀበ፡ ሉዓሌ፡ መካን፨
    - እንዘ፡ ይቄድሱ፡ ኪያኪ፡ ላእካነ፡ ክርስቶስ፡ ኄራን፨
    - ኪዳነ፡ ምሕረት፡ ማርያም፡ ቤተ፡ ክርስቲያን፨
    - ትዌድሰኪ፡ ካዕበ፡ ወትቤ፡ ለለ፡ ጊዜ፡ ይትነፋሕ፡ ቀርን፨
    - አማን፡  በአማን፡ ዘለኪ፡ ኪዳን፨
  12:
    - በኪዳንኪ፡ ማርያም፡ ኃጥኣን፡ ኩኑ፡ ጻድቃነ፨
    - ወጻድቃንኒ፡ አስተዳለው፡ ኪዳነ፨
    - በእንተ፡ ዝንቱ፡ ገብርኪ፡ ዓቅመ፡ አቅዛኅኩ፡ ኀዘነ፨
    - ወልድኪ፡ ፍና፡ የማን፡ አመ፡ ያቀውም፡ ጻድቃነ፨
    - በኪዳንንኪ፡ እትረከብ፡ ምስሌሆሙ፡ አነ፨
  13:
    - ለዘጸውዐ፡ ስመኪ፡ በጊዜ፡ ቅዳሴ፡ ወጸልዮ፨
    - ወለዘይገብር፡ ተዝካረኪ፡ በዓራዝ፡ ወበ፡ ሴስዮ፨
    - በኪዳንኪ፡ ማርያም፡ እንበለ፡ አጽንሐ፡ ወተሐይዮ፨
    - መክፈልተ፡ ይንሣእ፡ ምስለ፡ ኬፋ፡ ዘእግዚአብሔር፡ ሐረዮ፨
    - ገብርየ፡ ገብርየ፡ ማርያም፡ በልዮ፨
---