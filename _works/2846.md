---
type: malkəʾ

chaine: [129]
gezahegn: [13]
habtemichael: [268]

subjects: [uriel]

stanzas:
  1:
    - ሰላም፡ ለዝክረ፡ ስምከ፡ በአፃብዐ፡ ሄኖክ፡ ዘተጠበጠበ፨
    - ወበእደ፡ ሱቱኤል፡ ካዕበ፨
    - መራሔ፡ ብርሃናት፡ ኡራኤል፡ ዘትትዐጸፍ፡ ላህበ፨
    - ውስተ፡ እንግድዓየ፡ አክብድ፡ ጥበበ፨
    - ውዳሴ፡ ዚአከ፡ እውጥን፡ ወእክሀል፡ ነቢበ፨
  2:
    - ሰላም፡ ለሥዕርተ፡ ርእስከ፡ ዘኢይገስሶ፡ ኀጺን፨
    - ለያልየ፡ ኵሎ፡ ወኑኀ፡ ዘመን፨
    - ረዋጺ፡ ኡራኤል፡ በገጸ፡ ብርሃን፨
    - ተማሕፀንኩ፡ በሥዕርትከ፡ እምነ፡ ኵሉ፡ ኀዘን፨
    - መስተፍሥሔ፡ አልባብ፡ ይኩነኒ፡ ማሕሌትከ፡ ወይን፨
  45:
    - ሰላም፡ እብል፡ ለኵሎን፡ መልክእከ፡ በደርጉ፨
    - ዘሂ፡ ጸሐፍኩ፡ ወዘሂ፡ ኀደጉ፨
    - ረዋጺ፡ ኡራኤል፡ ለፀሓይ፡ በመዓርጉ፨
    - ዐስበ፡ ቅንየትየ፡ ለገባኢከ፡ ጸጉ፨
    - እስመ፡ ከማሁ፡ ለባዕል፡ ሕጉ፨
---