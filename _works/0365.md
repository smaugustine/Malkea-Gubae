---
type: malkəʾ

subjects: [iyyasu-ii]

stanzas:
  1:
    - ሰላም፡ ለፅንሰትከ፡ በፈቃደ፡ ንጉሥ፡ ወንግሥት፨
    - ወለልደትከ፡ ሰላም፡ ዘይተልዎ፡ ጥምቀት፨
    - በትረ፡ ጊዮርጊስ፡ ኢያሱ፡ ሰማዕተ፡ ሥላሴ፡ ቅድስት፨
    - ጊዜ፡ ሐወጹከ፡ ኢሐወጸከ፡ ፍርሀት፨
    - ነበልባለ፡ እሳት፡ መፍርህ፡ ወበሊኅ፡ ኲናት፨
  2:
    - ሰላም፡ ለዝክረ፡ ስምከ፡ ክብረ፡ ነዳያን፡ ውሉድ፨
    - ወለሥዕርትከ፡ ሰላም፡ ዘግልባቤሆን፡ ሞገድ፨
    - ባሕታዌ፡ ደሴት፡ ኢያሱ፡ ገብረ፡ መንገስ፡ ቅዱስ፡ ዋሕድ፨
    - ዕቀቦ፡ ለወልድከ፡ ኀበ፡ ኢሀሎ፡ ዘመድ፨
    - ደብረ፡ ሊባኖስ፡ ቤትከ፡ ኢትኩን፡ ለባዕድ፨
  7:
    - ሰላም፡ ለአፉከ፡ ወለአስናኒከ፡ ጽዕድዋት፨
    - እምሐሊበ፡ ዕጐልት፡ ዘባሳን፡ ምርአየ፡ ዕጐልት፨
    - ፋሲለደስ፡ ኢያሱ፡ መናኔ፡ ተድላ፡ ምድር፡ መንግሥት፨
    - አርፈቀከ፡ ጴጥሮስ፡ ኀበ፡ ሀሎ፡ ውስተ፡ ሕፅነ፡ አብርሃም፡ ዘይት፨
    - ወጳውሎስ፡ መዐዛሁ፡ ለክርስቶስ፡ ዕፍረት፨
  8:
    - ሰላም፡ ለልሳንከ፡ መፈክረ፡ ሐዲስ፡ ቀኖና፨
    - ወለኀይለ፡ ቃልከ፡ ሰላም፡ ዘይከብድ፡ በደብረ፡ ሲና፨
    - ኢያሱ፡ ወጣኒ፡ ወፈጻሜ፡ ሕግ፡ ምንኵስና፨
    - አሰሰሉ፡ ለከ፡ ዝንጋዔ፡ ወወሀቡከ፡ ልቡና፨
    - ዘደሴተ፡ ዳጋ፡ እስጢፋኖስ፡ ወቂርቆስ፡ ዘጻና፨
  28:
    - ዘአቅረብኩ፡ አነ፡ ውዳሴ፡ መልክእከ፡ በበ፡ መንታ፨
    - በኀይለ፡ ቀዳሚ፡ ክርስቶስ፡ በፍኖተ፡ መስቀል፡ ዘጎልጎታ፨
    - ንጉሠ፡ ይሁዳ፡ ኢያሱ፡ ሥነ፡ ቤተ፡ ዳዊት፡ ዘኤፍራታ፨
    - ደብረ፡ ኢየሩሳሌም፡ ካልእታ፨
    - እስመ፡ ለባሕቲታ፡ ወለደት፡ ኪያከ፡ ባሕቲታ፨
---