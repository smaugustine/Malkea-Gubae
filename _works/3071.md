---
type: poetry

chaine: [351]

titles:
  -
    gez: ʾƎtmaḥaḍḍan ba-ʾƎḫzatəka
    en: “I Take Refuge in Your Arrest…”

subjects: [jesus]

stanzas:
  1:
    - እትመሐፀን፡ በእኅዘትከ፡ ወበእስረትከ፡ ድኅሪተ፨
    - አመ፡ ዐገቱከ፡ አይሁድ፡ ከመ፡ ሠራቂ፡ ሌሊተ፨
    - ቤዛ፡ ኃጥኣን፡ ክርስቶስ፡ ዘኢሐፈርከ፡ መዊተ፨
    - ተዘከረኒ፡ እግዚኦ፡ ወመሐረኒ፡ ሊተ፨
    - ዘከመ፡ ተዘከርኮ፡ ለፈያት፡ በመስቀል፡ አንተ፨
  2:
    - እትመሐፀን፡ በቀዊሞትከ፡ ቅድመ፡ ገጸ፡ ሐና፡ ወቀያፋ፨
    - አመ፡ ሐተቱከ፡ አይሁድ፡ ምስለ፡ ቃለ፡ ፅርፈት፡ ወዘለፋ፨
    - አምላከ፡ ርኅራኄ፡ አንተ፡ ለምሕረት፡ ዘትትዐጸፋ፨
    - ተወክፍ፡ ንስሓ፡ ዚአየ፡ ከመ፡ ንስሓሁ፡ ለኬፋ፨
    - እስመ፡ አሚን፡ ይድኅን፡ በአሚን፡ ወተስፋ፨
  6:
    - እትመሐፀን፡ በስቅለትከ፡ ጊዜ፡ ሰዓተ፡ ዐርብ፡ ቀትረ፨
    - ውስተ፡ ቀራንዮ፡ መካን፡ ኀበ፡ ርእሰ፡ አዳም፡ ተቀብረ፨
    - ሕፃነ፡ ማርያም፡ ክርስቶስ፡ እንተ፡ ትሰመይ፡ በኵረ፨
    - ምርሐኒ፡ እግዚኦ፡ ፍኖትአ፡ ትእዛዝከ፡ ወትረ፨
    - ወአለብወኒ፡ ጥበበ፡ ወምክረ፨
  7:
    - እትመሐፀን፡ በፀአተ፡ ነፍስከ፡ ጊዜ፡ ፱ሰዓት፨
    - ድኅረ፡ ሰተይከ፡ ብሒአ፡ ዘምስለ፡ ሐሞት፨
    - አምላከ፡ ኀያላን፡ ክርስቶስ፡ ወእግዚአ፡ ኵሉ፡ ፍጥረት፨
    - አድለቅለቀት፡ ምድር፡ በሞትከ፡ ወተከሥቱ፡ መቃብራት፨
    - እስከ፡ መልአክ፡ ፍርሀ፡ ወደንገጸ፡ ሞት፨
---