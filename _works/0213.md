---
type: malkəʾ

subjects: [father]

stanzas:
  1:
    - እግዚአብሔር፡ ባዕል፡ ዘኢትነዲ፡ ለግሙራ፨
    - ሕሩመ፡ ምንዳቤ፡ ወተጽናስ፡ ወግብረ፡ መከራ፨
    - ትቤ፡ ነፍስየ፡ ዘአፈድፈደት፡ ቃለ፡ ገዐራ፨
    - ያብዕለኒ፡ ተሣህሎትከ፡ መብዓሌ፡ ንጉሥ፡ ሐራ፨
    - ከመ፡ አብዐልኮሙ፡ ቅድመ፡ ለሄኖክ፡ ወዕዝራ፨
  4:
    - ሰላም፡ ለዝክረ፡ ስምከ፡ ስቡሕ፡ ወውዱስ፨
    - ዘትሴባሕ፡ ወትረ፡ በአፈ፡ ኵሉ፡ ዘነፍስ፨
    - እግዚአብሔር፡ አብ፡ እስመ፡ አልብከ፡ ተጽናስ፨
    - እምቅድመ፡ ዘመን፡ ዘመናዊ፡ ወድኅረ፡ ዘመናት፡ ሐዲስ፨
    - እንዘ፡ ለአዝማን፡ አንተ፡ ሕገ፡ ዛሕን፡ ወመርስ፨
  27:
    - ኦአምላከ፡ ኵሉ፡ እንዘ፡ አምላከ፡ ጽድቅ፡ ባሕቲትከ፨
    - ወኵሎ፡ ገበርከ፡ በፈቃድከ፨
    - እግዚአብሔር፡ አብ፡ አምጣነ፡ ተጽናስ፡ አልብከ፨
    - ምርሐኒ፡ ፍኖተ፡ ጽድቅ፡ ወአለብወኒ፡ ሕገከ፨
    - ወኵሉ፡ ቅሩብ፡ ወሥሩዕ፡ በኀቤከ፨
  28:
    - ስብሐት፡ ለከ፡ እግዚአብሔር፡ በሠርቀ፡ ዕለታት፡ ወለያልይ፨
    - ስብሐት፡ ለከ፡ እግዚአብሔር፡ ተባርዮ፡ ክረምት፡ ወሐጋይ፨
    - ስብሐት፡ ለከ፡ እግዚአብሔር፡ በመዋዕለ፡ መፀው፡ ወጸደይ፨
    - ስብሐት፡ ለከ፡ እግዚአብሔር፡ በኍልቈ፡ ኵሉ፡ ዘኢይትረአይ፨
    - ስብሐተ፡ ቅድምናከ፡ ዘልፈ፡ ይነግር፡ ሰማይ፡
---