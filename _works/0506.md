---
type: malkəʾ

habtemichael: [112]

subjects: [hara-dengel]

stanzas:
  1:
    - ሰላም፡ ለፅንሰትከ፡ ወለልደትከ፡ ቡሩክ፨
    - እምነ፡ አሐቲ፡ ማሕፀን፡ ወእምነ፡ ክልኤ፡ አብራክ፨
    - ሐራ፡ ድንግል፡ አብርሃም፡ ፍቁረ፡ አሐዱ፡ አምላክ፨
    - አዕርጎ፡ በመሥዋዒከ፡ ዐጸደ፡ ጸላኢ፡ ድሩክ፨
    - ለይስሐቅ፡ ሰላምከ፡ ዘአልቦ፡ ሀከክ፨
  2:
    - ሰላም፡ ለዝክረ፡ ስምከ፡ ዘይሴባሕ፡ ወይትበፃዕ፨
    - በአፈ፡ ብዙኃን፡ ጻድቃን፡ ወልሳነ፡ ኵሉ፡ ኃጥእ፨
    - በደብተራ፡ መስቀል፡ ገዳም፡ አምሳለ፡ ነባቢ፡ በግዕ፨
    - ተሦዕከ፡ ሐራ፡ ድንግል፡ ለቤዛ፡ ቅኑያን፡ ሰብእ፨
    - እስመ፡ ቃለ፡ ሥምረት፡ አውአተከ፡ በዘመን፡ ባቍዕ፨
  26:
    - ሰላም፡ ለግንዘተ፡ ሥጋከ፡ በልብሰ፡ መነኮስ፡ ጻድቅ፨
    - ለመቃብሪከኒ፡ ምስካየ፡ ግፉዓን፡ ደቂቅ፨
    - እስመ፡ ሐራ፡ ድንግል፡ ተጽዕንከ፡ በክነፈ፡ ነፋስ፡ ረቂቅ፨
    - ኢኬድዋ፡ ለገዳምከ፡ ሕዝበ፡ ንስጥሮስ፡ ዕሩቅ፨
    - እምልብሰ፡ አእምሮ፡ ሥርጋዌ፡ ልብሱ፡ ለቄርሎስ፡ ሊቅ፨
  27:
    - ሰላም፡ ለምኔትከ፡ ሀገረ፡ ሃይማኖት፡ እስክንድርያ፨
    - እንተ፡ ይእቲ፡ መክፈልቱ፡ ለማርቆስ፡ ሐዋርያ፨
    - ዲዮስቆሮስ፡ ሊቅ፡ ሐራ፡ ድንግል፡ ነባቤ፡ መለኮት፡ ኬንያ፨
    - ሃይማኖት፡ ሙስንተ፡ ግብር፡ ዘሮምያ፨
    - ፈለሰት፡ በትምህርትከ፡ እᎀውድከ፡ ነያ፨
  31:
    - ሰላም፡ ለሞትከ፡ ሐራ፡ ድንግል፡ አቡነ፨
    - በዕለተ፡ በዓላ፡ ለሐና፡ ወለኢያቄም፡ ዘኮነ፨
    - ክብረ፡ በዓልከ፡ ወይን፡ ዘያስተፌሥሕ፡ ኅዙነ፨
    - ምስለ፡ ፋሲለደስ፡ ሰማዕት፡ በጕጕዐ፡ ወገላውዴዎስ፡ ፍጡነ፨
    - ነዓ፡ ነዓ፡ እምህላዌከ፡ ለምሕረት፡ ኀቤነ፨
  32:
    - አምኃ፡ ሰላም፡ አቅረብኩ፡ ለመልክእከ፡ በኍልቁ፨
    - እስመ፡ በኵሉ፡ ተገብረ፡ ሥነ፡ ኂሩቱ፡ ወጽድቁ፨
    - ሐራ፡ ድንግል፡ ይስሐቅ፡ ምክሕ፡ ልበ፡ ያዕቆብ፡ ወደቂቁ፨
    - አንተኒ፡ በለኒ፡ አባላትየ፡ ቅድመ፡ በመቃብር፡ ይደቁ፨
    - ነዋ፡ ተሰልጠ፡ በረድ፡ ኤትከ፡ ለልብየ፡ ጻህቁ፨
---