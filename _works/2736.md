---
type: malkəʾ

chaine: [20]
habtemichael: [244, 246]

titles:
  -
    gez: Malkəʾa Śəllāse
    en: Image of the Trinity
  -
    gez: Malkəʾa Śəllus Qəddus
    en: Image of the Holy Trinity

author: Səbḥat Laʾab

subjects: [trinity]

stanzas:
  1:
    - ሰላም፡ ለህላዌክሙ፡ ዘይመውእ፡ ህላዌያተ፨
    - ለረኪበ፡ ስሙ፡ ኅቡእ፡ አመ፡ ወጠኑ፡ ተምኔተ፨
    - እምግብርክሙ፡ ሥላሴ፡ ሶበ፡ ረከብኩ፡ አስማተ፨
    - መለኮተ፡ ለለ፡ አሐዱ፡ ዘዚአክሙ፡ ገጻተ፨
    - እንበለ፡ ትድምርት፡ እሰሚ፡ ወእሁብ፡ ትድምርተ፨
  2:
    - ሰላም፡ ለዝክረ፡ ስምክሙ፡ ዘኢይትጋባእ፡ እምተከፍሎ፨
    - እንዘ፡ እምተከፍሎ፡፨
    - ይትጋባእ፡ በተሰምዮ፡ አምላክ፡ ወይመስሎ፨
    - ሥሉስ፡ ቅዱስ፡ ጸግዉኒ፡ በተሣህሎ፨
    - ፍሬ፡ ጽድቅ፡ ከርካዕክሙ፡ ዘእዴክሙ፡ ተከሎ፨
    - ወፍሬ፡ ወይንክሙ፡ ርትዕ፡ ምስሌሁ፡ ዘሀሎ፨
  44:
    - ሰላም፡ ለመልክእክሙ፡ ዘኢኀደገ፡ አምሳለ፨
    - እምጾታ፡ ኵሉ፡ መልክእ፡ ዘውስተ፡ መጻሕፍት፡ ተብህለ፨
    - ዋሕድናክሙ፡ ሥላሴ፡ ሶበ፡ አርዮስ፡ ከፈለ፨
    - ሰይፍክሙ፡ ንዋየ፡ ውስጡ፡ ከመ፡ ይፍድዮ፡ በቀለ፨
    - ዘእንበለ፡ ሰይፍ፡ ኪያሁ፡ ቀተለ፨
  45:
    - ሥላሴክሙ፡ ሥላሴ፡ ይረስየኒ፡ መካነ፨
    - ድኅረ፡ ተዋሐድኩሰ፡ ዘሥላሴሁ፡ ብርሃነ፨
    - ዮርዳኖስክሙ፡ ዝየ፡ እስመ፡ ኵለንታየ፡ ኮነ፨
    - ኢየኀሥሥ፡ እምዮርዳኖስ፡ ሰማዕተክሙ፡ ምእመነ፨
    - ወኢይትሜነዮ፡ ለታቦር፡ እስመ፡ ታቦር፡ አነ፨
  46:
    - ሥሉስ፡ ቅዱስ፡ እለ፡ ልብሰ፡ ጥበብ፡ ትለብሱ፨
    - በልብስክሙ፡ ጸሐፉ፡ ስመ፡ ወልደ፡ ኂሩት፡ ኢያሱ፨
    - በዓመተ፡ ሐሩር፡ ነፍሳዊ፡ ድኅረ፡ ነገሥተ፡ ምድር፡ ነግሡ፨
    - ዘያረዊ፡ ማየ፡ ሕይወት፡ ሕንጻ፡ ደብረ፡ ብርሃን፡ መቅደሱ፨
    - እስመ፡ ለጽሙዓን፡ አውሐዘ፡ ነቅዕክሙ፡ ከርሡ፨
  47:
    - ለዘበሰጊድ፡ አቅረብኩ፡ መካልየ፡ ልሳን፡ ስብሐታተ፨
    - መጠነ፡ አርባዕ፡ ዓሥር፡ እንዘ፡ አተሉ፡ ሰብዓተ፨
    - ህየንተ፡ አሐዱ፡ ሥላሴ፡ እለ፡ ትፈድዩ፡ ምእተ፨
    - ጸግዉኒ፡ እምገጽክሙ፡ ንዋየ፡ ገጽ፡ ትፍሥሕተ፨
    - ወዲበ፡ ዓሥር፡ አህጉር፡ ሀቡኒ፡ ሢመተ፨
---
Composed on the occasion of the consecration of the church of Dabra Bərhān Śəllāse (1694 A.D.) and attributed to ʾAbbā Səbḥat Laʾab (†1702 A.D.).