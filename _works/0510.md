---
type: malkəʾ

habtemichael: [234]

subjects: [samuel-d-qwayasa]

stanzas:
  1:
    - እምጾታ፡ ሥላሴ፡ ዋሕድ፡ እንዘ፡ ኢይትፈለጥ፡ ምክረ፨
    - አመ፡ በሐልዮ፡ ፈጸመ፡ ዓለመ፡ ሱባዔ፡ ገቢረ፨
    - ከመ፡ ቃልከ፡ ሳሙኤል፡ ዜናሁ፡ ለኢሳይያስ፡ ፈከረ፨
    - በመንክር፡ ዕበየ፡ ግርማ፡ ኀበ፡ ማርያም፡ ዘኀደረ፨
    - መለኮቶ፡ ወልድ፡ ውስተ፡ ሥጋሃ፡ ደመረ፨
  2:
    - ሰላም፡ ለፅንሰትከ፡ አካለ፡ ቅዳሴ፡ ዘአቀመ፨
    - ወለልደትከ፡ መዋኢ፡ መርድአ፡ ሴሩህ፡ ዓለመ፨
    - ድሙፀ፡ ፍካሬ፡ ሳሙኤል፡ ዘታድለቀልቅ፡ ገዳመ፨
    - እጽሕፍ፡ በበ፡ አምሳሉ፡ እንዘ፡ እሬሲ፡ ቀለመ፨
    - ለዘበእንቲአከ፡ ዜና፡ ይነግር፡ ሰላመ፨
  3:
    - ሰላም፡ ለዝክረ፡ ስምከ፡ ዘተጸውዐ፡ ቀዲሙ፨
    - አድባረ፡ ምድር፡ እምነ፡ ድኁኃን፡ ቅድመ፡ በሥርዓት፡ ይቁሙ፨
    - መጽሐፈ፡ ሕይወትከ፡ ሳሙኤል፡ ዘኢይትፈታሕ፡ ማሕተሙ፨
    - አምክረኒ፡ ምክረ፡ ድኂን፡ እመፅራርየ፡ ኵሎሙ፨
    - ከመ፡ ለእስራኤል፡ ያዕቆብ፡ አፍቀረቶ፡ እሙ፨
  30:
    - ሰላም፡ ለመቃብሪከ፡ ምድረ፡ ደብተራ፡ ሣህል፡ ታዕካ፨
    - ታቦተ፡ ማርያም፡ ጽዮን፡ ኀበ፡ አስተርአየት፡ ዋካ፨
    - ስምዐ፡ ትንሣኤሁ፡ ሳሙኤል፡ ለአማኑኤል፡ ፋሲካ፨
    - እደዊነ፡ አንስት፡ ዜና፡ ግዕዛነ፡ በረከት፡ ይስብካ፨
    - ውስተ፡ ሀገርነ፡ ዘትመስል፡ ፔካ፨
  31:
    - ሰላም፡ ሰላም፡ ለአስኬማከ፡ ቅዱስ፨
    - ዘተውህበ፡ ለከ፡ እምእንጦንዮስ፡ ቀሲስ፨
    - ጽንዐ፡ ሕገ፡ ኦሪት፡ ሳሙኤል፡ መሠረተ፡ ቃላት፡ ሐዲስ፨
    - መሐረኒ፡ ወንጌለ፡ ጸጋ፡ ሕይወተ፡ ሥጋ፡ ወነፍስ፨
    - ዘተናግሮ፡ ገሀደ፡ ኢየሱስ፡ ክርስቶስ፨
  37:
    - በቃለ፡ አምላኮ፡ ስብሐት፡ ለባሕርየ፡ አብ፡ ይደሉ፨
    - ሰጊድ፡ ካዕበ፡ ለባሕርየ፡ ዋሕድ፡ ቃሉ፨
    - ወለመንፈስ፡ ቅዱስ፡ ባርኮ፡ ዘይመስል፡ ባሕርየ፡ እሉ፨
    - አባ፡ ሳሙኤል፡ ባሕቱ፡ ኢትግድፈነ፡ በኵሉ፨
    - ወበረከትከ፡ ምስሌነ፡ የሀሉ፨
---