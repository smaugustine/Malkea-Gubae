---
type: malkəʾ

subjects: [samuel-d-wagag]

stanzas:
  1:
    - መንፈሰ፡ አእምሮ፡ ዘያሌቡ፡ ወዘያነብብ፡ ጽዑጠ፨
    - ላዕሌየ፡ ከዐው፡ እንበለ፡ ታእምር፡ ተውላጠ፨
    - ከመ፡ እዜኑ፡ ሳሙኤል፡ እምስብሐቲከ፡ ኅዳጠ፨
    - መንፈሰ፡ ጥበብ፡ ድኅረ፡ በደመና፡ ተመሥጠ፨
    - ከመ፡ እግዚእነ፡ በአርዳእ፡ ሦጠ፨
  2:
    - ሰላም፡ ለዝክረ፡ ስምከ፡ ዘፈቃዳቲሁ፡ ራብዕ፨
    - ውእቱ፡ ልኩእ፡ ዲበ፡ ረቀ፡ ሰማይ፡ ሳብዕ፨
    - ሊቀ፡ ካህናት፡ ሳሙኤል፡ ዘደብተራ፡ ሐዲስ፡ ምሥዋዕ፨
    - አስተስሪ፡ ኃጣውእየ፡ በደመ፡ ነባቢ፡ በግዕ፨
    - ለቤዛ፡ ሙታን፡ ዘሞተ፡ በግፍዕ፨
  52:
    - ሰላም፡ ለፍልሰተ፡ ሥጋከ፡ እምዝኅር፡ ውስተ፡ ዝኅር፨
    - ወለትንሣኤከ፡ ዓዲ፡ በፍጻሜ፡ ግብር፨
    - አስተዳሉ፡ ሊተ፡ ቀጸላ፡ ስባሔ፡ ወፍቅር፨
    - ዐስበ፡ ማሕሌትየ፡ ዘንባበ፡ ቃሉ፡ ህፁር፨
    - እምክቡራን፡ ሳሙኤል፡ ክቡር፨
  53:
    - አቅረብኩ፡ ለከ፡ አስትአ፡ ስብሐት፡ ወጋዳ፨
    - ህየንተ፡ ብሩር፡ ጸዐዳ፡ ለዕበይከ፡ እንግዳ፨
    - ከመ፡ ተወክፈ፡ ሊቅከ፡ መሥዋዕተ፡ አብርሃም፡ አበ፡ ይሁዳ፨
    - ሳሙኤል፡ ተወኪፈከ፡ ለመንግሥተ፡ ሰማይ፡ በዐውዳ፨
    - ምስለ፡ ስመ፡ ዚአከ፡ ጸሐፍ፡ ለስምየ፡ ፍቅዳ፨
tarafa_malke:
  1:
    - ሳሙኤል፡ ወኢዮስያስ፡ በኀይለ፡ ክቡር፡ መስቀል፨
    - መርዓዊ፡ ፍሬ፡ ሚካኤል፡ መስቀል፡ ቤዛነ፡ እምሀጕል፨
    - ዘሩፋኤል፡ ሕዝቅያስ፡ ዐሥራተ፡ ማርያም፡ ድንግል፨
    - ዘኪሩብ፡ ተክለ፡ አብርሃም፡ ሐሊበ፡ ወንጌል፨
    - መክፈልተ፡ ማርያም፡ ትምክሕትነ፡ ወቅዱስ፡ አምላክ፡ ልዑል፨
    - ለተክለ፡ ሃይማኖት፡ አብ፡ ምስለ፡ ዮሐንስ፡ ውኩል፨
    - ለባርኮትነ፡ ንዑ፡ ኀበ፡ መርጡል፨
---