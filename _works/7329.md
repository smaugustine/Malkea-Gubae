---
type: malkəʾ

subjects: [endreyanos-d-bankol]

stanzas:
  1:
    - በስመ፡ ቀዳማዊ፡ አምላክ፡ ወድኅረ፡ ዓለማት፡ ሀላዊ፨
    - እንበለ፡ ተሐውኮ፡ ኅዳጠ፡ እመንበረ፡ መንግሥት፡ መለኮታዊ፨
    - ውዳሴ፡ መልክእከ፡ ንንግር፡ በመድበለ፡ ካህናት፡ ደቂቀ፡ ሌዊ፨
    - ይርከበነ፡ ለውሉድከ፡ በረከትከ፡ ሣህላዊ፨
    - እንድርያኖስ፡ አቡነ፡ ጳውሎስ፡ ዕብራዊ፨
  2:
    - ሰላም፡ ለፅንሰትከ፡ ውስተ፡ ከርሠ፡ ኅሪት፡ ማርያም፨
    - ለብስራተ፡ መልአክ፡ በልደትከ፡ ሰላም፨
    - እንድርያኖስ፡ ሲኖዳ፡ በብሕታዌከ፡ ፍጹም፨
    - አስተባሪየከ፡ ደብረ፡ ሊባኖስ፡ እም፨
    - ወፈሊሰከ፡ አስቄጥስ፡ ገዳም፨
  3:
    - ሰላም፡ ለዝክረ፡ ስምከ፡ እንተ፡ ተጽሕፈ፡ ውስቴቱ፨
    - ፊደላተ፡ ሞገስ፡ ወጸጋ፡ ዘኊላቌ፡ አዝማን፡ ሰብዐቱ፨
    - እንድርያኖስ፡ ጴጥሮስ፡ ለቆርኔሊዮስ፡ አመ፡ ዕብሬቱ፨
    - ዘወረደ፡ እምሰማያት፡ ሞጣሕተ፡ ራእይ፡ ሎቱ፨
    - ሥዕለ፡ እንስሳ፡ ወአራዊት፡ ዘተሥዕለ፡ ቦቱ፨
  42:
    - ሰላም፡ ለግንዘተ፡ ሥጋከ፡ ግንዘተ፡ አርሳኒ፡ ዘተሳተፈ፨
    - ወለመቃብሪከ፡ ባቲ፡ እንተ፡ ረሰይከ፡ ምዕራፈ፨
    - እንድርያኖስ፡ ፈለስከ፡ እንዘ፡ ታተሉ፡ አእላፈ፨
    - ገነት፡ ኀበ፡ ተርኅወ፡ ወዘርቤተ፡ ዕረፍት፡ ተነጽፈ፨
    - ምስለ፡ ነፍሰ፡ ጻድቃን፡ አኃው፡ ከመ፡ ትንበር፡ ዘልፈ፨
  43:
    - ለዘበሥምራት፡ አቅረብኩ፡ አምኃ፡ መሓልይ፡ እንግዳ፨
    - ለስምከ፡ ዐቢይ፡ አምሳለ፡ ስመ፡ ኪሮስ፡ ወሲኖዳ፨
    - እንድርያኖስ፡ ሀበኒ፡ ዐስበ፡ ማሕሌትየ፡ ካዕብተ፡ ፍዳ፨
    - ሰብእሰ፡ ተአውቀ፡ አኮኑ፡ በአስቆሮታዊ፡ ይሁዳ፨
    - ከመ፡ ሀይማኖቶ፡ ይሠይጥ፡ በብሩር፡ ጸዐዳ፨
---