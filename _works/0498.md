---
type: malkəʾ

habtemichael: [248]

subjects: [set-addi-qita]

stanzas:
  1:
    - በጽዋዐ፡ ጥበብ፡ እሳተ፡ ከመ፡ ራጉኤል፡ አስተዮ፨
    - ለዘተሳተፈ፡ ዕዝራ፡ ከመ፡ ሱቱኤል፡ ተሰምዮ፨
    - ነበልባለ፡ እሳት፡ ሴት፡ ድርሳነ፡ መልክእከ፡ ለአሠንዮ፨
    - እሳትየኒ፡ ወይነ፡ ሰማይ፡ ለምሥጢረ፡ ነድ፡ እርአዮ፨
    - ወሀሊበ፡ መዝሙር፡ ጽዕድወ፡ ዘዳዊት፡ ሐለዮ፨
  2:
    - ሰላም፡ ለዝክረ፡ ስምከ፡ ፀሓየ፡ ፍሥሓ፡ ስቁል፨
    - በኍልቈ፡ ፊደላት፡ ክልኤ፡ አየራተ፡ ስሙ፡ ለቃል፨
    - ለክብረ፡ በአዓልከ፡ ሴት፡ በአተ፡ ማርያም፡ ድንግል፨
    - ናሁ፡ ትዜምር፡ ምስለ፡ ወልዳ፡ አርአያ፡ ሱራፌል፡ ወኪሩቤል፨
    - እንዘ፡ ትብል፡ ሃሌ፡ ህሉያ፡ በዜማ፡ ልዑል፨
  25:
    - ሰላም፡ ለፀአተ፡ ነፍስከ፡ ውስተ፡ ሰማያት፡ ሀገር፨
    - አመ፡ ዕሥራ፡ ወረቡዑ፡ ለወርኀ፡ ኅዳር፨
    - ካህናተ፡ ሰማይ፡ ቡሩካን፡ አጠንተ፡ ግሩም፡ መንበር፨
    - ተበሀሉ፡ ሴት፡ ቢዜ፡ ሞትከ፡ በብሂለ፡ ዘዳዊት፡ መዝሙር፨
    - አማን፡ ሞተ፡ ጻድቅ፡ ከመዝ፡ ክቡር፨
  26:
    - ሰላም፡ ለመቃብሪከ፡ ዘይስእሉ፡ ኀቤሃ፨
    - ሕሙማነ፡ ነፍስ፡ ሕይወተ፡ ወትኩዛነ፡ ልብ፡ ፍሥሓ፨
    - ሴት፡ ጴጥሮስ፡ ለመንግሥተ፡ ሰማይ፡ ዴዴሃ፨
    - ንሥሓ፡ ሀበኒ፡ ወጸግወኒ፡ ዕድሜ፡ መዋዕል፡ ብዙኀ፨
    - እስመ፡ ድኅረ፡ ሞቱ፡ ለሰብእ፡ አልቦቱ፡ ንሥሓ፨
  27:
    - ካህናተ፡ ሰማይ፡ ሰብሑ፡ ወሰመዩ፡ በመለኮተ፨
    - ኢብሂለ፡ ቀትር፡ ወሌሊት፡ እንበለ፡ ያዕርፉ፡ ምንተ፨
    - ሠሚረከ፡ ሴት፡ አምኃ፡ ከናፍርየ፡ ስብሐተ፨
    - በከንቱ፡ ተወከፍ፡ ወአዕርግ፡ ሰማያተ፨
    - በቀለመ፡ ብሩር፡ ወወርቅ፡ ጽሒፈከ፡ ዘንተ፨
---