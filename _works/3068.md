---
type: malkəʾ

chaine: [348]

subjects: [moses]

stanzas:
  1:
    - እስመ፡ አንተ፡ አስተናደፍከ፡ መሠረተ፡ ቤትነ፡ ክርስትና፨
    - ጾመ፡ መድኃኒነ፡ ክርስቶስ፡ አመ፡ ጾምከ፡ በደብረ፡ ሲና፨
    - መጥምቀ፡ እስራኤል፡ ሙሴ፡ በባሕር፡ ወበደመና፨
    - በጎሞረ፡ ልሳን፡ ንስፍር፡ በእንተዝ፡ ሰላመ፡ መልክእከ፡ መና፨
    - ለሴስዮ፡ ጽኑስ፡ ልብ፡ ወነዳይ፡ ኅሊና፨
  2:
    - ሰላም፡ ለልደትከ፡ እንበለ፡ ሲፓራ፡ ወፎሐ፨
    - እምከርሠ፡ ዕብራዊት፡ እምከ፡ በመርድአ፡ አንስት፡ አኅቲሃ፨
    - እጓለ፡ መንክራት፡ ሙሴ፡ ወሠናየ፡ ራእይ፡ ወልደ፡ ፍሥሓ፨
    - እንበረም፡ አቡከ፡ በእንተዝ፡ መዐተ፡ ንጉሥ፡ ኢፈርሀ፨
    - እስከ፡ ከበተከ፡ ውስተ፡ ቤቱ፡ ሠለስተ፡ አውራኀ፨
  3:
    - ሰላም፡ ለስምከ፡ እንዘ፡ ታወጽአከ፡ እምቀላይ፨
    - እንተ፡ ሰመየተከ፡ ሙሴ፡ ወለተ፡ ፈርዖን፡ ዐባይ፨
    - እስመ፡ ሙሴ፡ ብሂል፡ እውጻእክዎ፡ እማይ፨
    - ወሊተኒ፡ ታውፅአኒ፡ እምጽልመተ፡ ምግባር፡ እኩይ፨
    - ወለተ፡ ኢያቄም፡ ሰማይ፡ ማርያም፡ ፀሓይ፨
  48:
    - ሰላም፡ ለትንሣኤከ፡ እምንበለ፡ ትክሥት፡ መቃብረ፨
    - ስብሐተ፡ ክርስቶስ፡ ትርአይ፡ ምስለ፡ ኤልያስ፡ ኅቡረ፨
    - ሙሴ፡ በታቦር፡ እስመ፡ አስተርአይከ፡ ምዕረ፨
    - ሕሉቀሰ፡ ትንሣኤ፡ ወተስፋ፡ ሕይወት፡ ምቱረ፨
    - አመ፡ ንፍሐተ፡ ቀርን፡ ትትነሣእ፡ ወተሐዩ፡ ድኅረ፨
  49:
    - ኦአምላከ፡ አብርሃም፡ ወአምላከ፡ ይስሐቅ፡ ወልዱ፨
    - ወአምላከ፡ ቅዱስ፡ ያዕቆብ፡ እግዚአብሔር፡ አሐዱ፨
    - ለመጋቤ፡ ቤትከ፡ ሙሴ፡ እንዘ፡ ታረፍቀኒ፡ ውስተ፡ ማዕዱ፨
    - ሴስየኒ፡ መና፡ ሕይወት፡ ወእክለ፡ በረከት፡ እምእዱ፨
    - ለደብረ፡ ገርዜን፡ ቅድመ፡ ዘመልአ፡ በዐውዱ፨
  50:
    - በረድኤተ፡ አብ፡ ወወልድ፡ ወመንፈስ፡ ቅዱስ፡ ሥላሴ፨
    - እንዘ፡ ያስተዳሉ፡ ለከ፡ አምኃ፡ ብፅዓን፡ ወውዳሴ፨
    - ሙሴ፡ ሙሴ፡ መክብበ፡ ነቢያት፡ ሙሴ፨
    - አምሳለ፡ ክርስቶስ፡ ዘይገብር፡ ተዝካረከ፡ አምሳለ፡ ፅሙድከ፡ አውሴ፨
    - በረከተ፡ ሰማይ፡ ወምድር፡ ረሰዮ፡ ወራሴ፨
---