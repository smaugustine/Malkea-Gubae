---
type: malkəʾ

subjects: [abraham, isaac, jacob]

stanzas:
  1:
    - ሰላም፡ ለዝክረ፡ ስምከ፡ በሰሌዳ፡ ሰማይ፡ ጥብጡብ፨
    - ዘሆህያቲሁ፡ ታስዕ፡ ወካዕበተ፡ ካዕብ፨
    - አብርሃም፡ ይስሐቅ፡ ወያዕቆብ፡ አንቅዕተ፡ ጥበብ፨
    - አኅልፉኒ፡ በተንብሎ፡ እምነ፡ ፍኖት፡ መጽብብ፨
    - ምስሌክሙ፡ ለሀልዎ፡ ውስተ፡ ምድር፡ ርኂብ፨
  2:
    - ሰላም፡ ለሥዕርትክሙ፡ ወለአርእስቲክሙ፡ ክሉላነ፡ ጌራ፨
    - ለፍጽምክሙ፡ ሰላም፡ ወለገጽክሙ፡ ኅብረ፡ ነከራ፨
    - አብርሃም፡ ይስሐቅ፡ ወያዕቆብ፡ አዕማደ፡ ሴድራ፨
    - እምዐላውያን፡ ነገሥት፡ ከመ፡ ተባልሐት፡ ሳራ፨
    - ባልሑኒ፡ ሊተ፡ እምኵሉ፡ መከራ፨
  16:
    - በከመ፡ ተወክፈ፡ እግዚአብሔር፡ መሥዋዕተክሙ፡ ንጹሐ፨
    - በበ፡ ዘመንክሙ፡ ለለ፡ አሐዱ፡ ጊዜ፡ አዕረግክሙ፡ ጽንሐሐ፨
    - አብርሃም፡ ይስሐቅ፡ ወያዕቆብ፡ ለእመ፡ አምላክ፡ አበዊሃ፨
    - ተወኪፈክሙ፡ በኢመንኖ፡ እንዘ፡ አቅረብኩ፡ አምኃ፨
    - ዕሥዩኒ፡ ጥቀ፡ ዕሤተ፡ ብዙኀ፨
---