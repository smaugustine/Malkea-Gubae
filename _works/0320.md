---
type: malkəʾ

subjects: [giyorgis-gasecca]

stanzas:
  1:
    - ይትፌሣሕ፡ ልሳንየ፡ በጽድቀ፡ ዚአከ፡ ዘልፈ፨
    - እንዘ፡ ኣየድዕ፡ ስብሐቲከ፡ ተረፈ፨
    - ጊዮርጊስ፡ ዘኮንከ፡ ለኅሊና፡ ኵሉ፡ መጽሐፈ፨
    - እስመ፡ አኀዝኩ፡ ኀረሣዌ፡ በገራህተ፡ ዚአከ፡ ዕርፈ፨
    - ኅጠተ፡ ውዳሴከ፡ ዝራዕ፡ ዘይፈሪ፡ እልፈ፨
  2:
    - ሰላም፡ ለዝክረ፡ ስምከ፡ ምሉአ፡ ጸጋ፡ ወሞገስ፨
    - ከመ፡ ዝክረ፡ ስሙ፡ ለፀሓየ፡ ልዳ፡ ወፋርስ፨
    - ጊዮርጊስ፡ ዕንቍ፡ ዘወለደከ፡ ተርሴስ፨
    - በጊዜ፡ ንፍሐቱ፡ ውስተ፡ ገጸ፡ ቀላይ፡ ወየብስ፨
    - ለዘእምድቡብ፡ ተንሥአ፡ ነፋስ፨
  44:
    - ሰላም፡ ለመቃብሪከ፡ ወለኵሎን፡ አድያማ፨
    - ሰዋስወ፡ ጸሎት፡ ኑኀ፡ ወምዕራገ፡ ስብሐት፡ ግድማ፨
    - ጊዮርጊስ፡ ማኅፈደ፡ ወዘኢትንህል፡ ጥቅማ፨
    - እምኵሎን፡ ካልኣቲሃ፡ ሶበ፡ አፈድፈደት፡ ግርማ፨
    - ደብረ፡ ባሕርይ፡ ሰመይዋ፡ ስማ፨
  45:
    - ኦጊዮርጊስ፡ ለእምነትየ፡ ርድኦ፨
    - በከመ፡ ዕበይከ፡ አኮ፡ ዘአብጻእኩከ፡ አብጽኦ፨
    - በብዙኀ፡ ኂሩትከ፡ አላ፡ ተወከፈኒ፡ እግዚኦ፨
    - እመ፡ ተቀንየ፡ ለሊቁ፡ በአምጣነ፡ ኀይሉ፡ ጠቢኦ፨
    - መኑ፡ ውእቱ፡ ዘይቴክዝ፡ ረድኦ፨
---