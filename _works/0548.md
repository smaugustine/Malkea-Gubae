---
type: malkəʾ

habtemichael: [108]

subjects: [habta-maryam]

stanzas:
  1:
    - ሰላም፡ ለዝክረ፡ ስምከ፡ ወላጤ፡ ኅብስት፡ ወወይን፨
    - ሶበ፡ ይብል፡ ፈኑ፡ ጸጋ፡ መንፈስ፡ ቅዱስ፡ ሰንኰሪሶን፨
    - ሀብተ፡ ማርያም፡ መናኒ፡ ወልደ፡ ብእሴ፡ ሕንብርት፡ ምእመን፨
    - ባርከነ፡ ለውሉድከ፡ በመስቀል፡ ብርሃን፨
    - ይጕየይ፡ እምኔነ፡ መስሓቲ፡ ሰይጣን፨
  2:
    - ሰላም፡ ለሥዕርተ፡ ርእስከ፡ ዘኵለንታሁ፡ ጥሉል፨
    - ነጠብጣበ፡ ሐፍ፡ ዘወፅአ፡ እምብዝኀ፡ ጽኑዕ፡ ገድል፨
    - ሀብተ፡ ማርያም፡ ሐዋርያ፡ ጸዋሬ፡ ሐዲስ፡ መስቀል፨
    - ልብከ፡ እስመ፡ ተአስረ፡ በፍቅረ፡ አሐቲ፡ ወንጌል፨
    - እምአመ፡ መነኰሰ፡ መነና፡ ለእክል፨
  27:
    - ሰላም፡ ለግንዘተ፡ ሥጋከ፡ በእደ፡ ትሑታን፡ አርድእቱ፨
    - በድነ፡ ሥጋከ፡ እንዘ፡ ይጼኑ፡ መዐዛ፡ ቅዱሳን፡ ዘሞቱ፨
    - ሀብተ፡ ማርያም፡ እንጦኒ፡ መናኔ፡ ዓለም፡ ከንቱ፨
    - አድኅነነ፡ ወባልሐነ፡ ለዓለም፡ እምርስሐቱ፨
    - ከመ፡ ንባእ፡ ምስሌሁ፡ ለመርዓዊ፡ አመ፡ የአቱ፡ ምስለ፡ አዕርክቱ፨
  28:
    - ስብሐት፡ ይደሉ፡ ለሥላሴ፡ ዘአሠርገዉከ፡ ክብረ፨
    - ወስብሐት፡ ለማርያም፡ እንተ፡ ትሔውጸከ፡ ወትረ፨
    - ወስብሐት፡ ለዕፀ፡ መስቀል፡ ዘኀይለ፡ አጋንንት፡ አግረረ፨
    - ለዘሰአለከ፡ በዝመልክእከ፡ እንዘ፡ ይበኪ፡ መሪረ፨
    - አባ፡ ሀብተ፡ ማርያም፡ ተራድኦ፡ ምዕረ፨
---