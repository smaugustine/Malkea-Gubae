---
type: quasi-malkəʾ

titles:
  -
    gez: Malkəʾa Śəʿl
    en: Image of the Icon

subjects: [icon-mary]

masgabbiya:
  1:
    - ኦርኅሩኃነ፡ ሕሊና፡ አፍቅሮተ፡ ሰብእ፡ ልማድክሙ፨
    - በጥቡዕ፡ ልብ፡ ንስእለክሙ፨
    - ሥሉስ፡ ቅዱስ፡ ምሕረተክሙ፡ አንዝሙ፨
    - ክሳደ፡ ፀርነ፡ በሰይፍክሙ፡ ግዝሙ፨
    - ወዲበ፡ ርእስነ፡ እዴክሙ፡ ሢሙ፨
  2:
    - ኦርኅርኅተ፡ ሕሊና፡ አፍቅሮተ፡ ሰብእ፡ ልማዳ፨
    - ሰአሊተ፡ ምሕረት፡ ይእቲ፡ ማርያም፡ ሐጹረ፡ መስቀል፡ ዘየዐውዳ፨
    - ንትቀበላ፡ ንዑ፡ ለወለተ፡ ዳዊት፡ ዘይሁዳ፨
    - መጽአት፡ ነያ፡ ኅቡረ፡ ምስለ፡ ወልዳ፨
    - ናንፈርዕፅ፡ ቅድመ፡ ሥዕላ፡ እንዘ፡ ንሁብ፡ ጋዳ፨
    - ለለ፡ ጌሠሙ፡ ትመስል፡ እንግዳ፨
  8:
    - ቅድመ፡ ሥዕልኪ፡ እሰግድ፡ ወአስተበርክ፡ ክሡተ፨
    - ቅድመ፡ ማኅበራንኪ፡ እሉ፡ እንዘ፡ እቀውም፡ ድርገተ፨
    - ፈጻሚተ፡ መፍቅድ፡ ማርያም፡ እስእለኪ፡ ስእለተ፨
    - ጸግውኒ፡ እግዝእትየ፡ ለዓለመ፡ ዓለም፡ ሕይወተ፨
    - እምእደ፡ እኩያን፡ አፅራርየ፡ አድኅንኒ፡ ሊተ፨
stanzas:
  1:
    - ሰላም፡ ለሥዕልኪ፡ ዘይኤድም፡ ለንጻሬ፨
    - ዓዲ፡ ሰላም፡ ለሥዕለ፡ ወልድኪ፡ በኁባሬ፨
    - አክሊለ፡ ሢመቱ፡ ለጴጥሮስ፡ ማርያም፡ እንተ፡ ትጸድሊ፡ እምወራውሬ፨
    - ለተአምርኪ፡ ባቍዕ፡ ሶበ፡ አቄርብ፡ ዝማሬ፨
    - ክድንኒ፡ ሊተ፡ ለገብርኪ፡ ሣህለኪ፡ ጶዴሬ፨
  12:
    - ሰላም፡ ለሥዕልኪ፡ ወለሥዕለ፡ ወልድኪ፡ አልፋ፨
    - ማርያም፡ ዘኮንኪ፡ ለኃጥአነ፡ ምድር፡ ተስፋ፨
    - እመቦ፡ እምሰብእ፡ ዘይሜንና፡ ወዘይገድፋ፨
    - ለተአምርኪ፡ ባቍዕ፡ እንተ፡ ደቅስዮስ፡ ጸሐፋ፨
    - ውጉዘ፡ ይኩን፡ በቃሎሙ፡ ለሳውል፡ ወኬፋ፨
tarafa_malke:
  1:
    - እሰግድ፡ ለኪ፡ ከመ፡ ኃጢአትየ፡ ታስተስርዪ፨
    - ማርያም፡ ንግሥት፡ ቅድመ፡ ዓይነ፡ ኵሉ፡ ጸላዪ፨
    - ሥዕለ፡ አድኅኖ፡ ሥዕልኪ፡ እንተ፡ ትሰመዪ፨
    - ተአምረ፡ ከመ፡ ታርእዪ፨
  2:
    - እሰግድ፡ ለኪ፡ ማርያም፡ ረድአቶ፡ ለዘእምዓራቱ፡ ተነጽሐ፨
    - ሥዕለ፡ አድኅኖ፡ ሥዕልኪ፡ መዝራዕታ፡ ሰፊሓ፨
    - ትርድአኒ፡ ከመ፡ አሜሃ፨
  6:
    - እሰግድ፡ ለኪ፡ ማርያም፡ ኩኒ፡ ለሕይወትየ፡ ጸወኖ፨
    - እስመ፡ ተማኅፀንኩ፡ አንሰ፡ ተማኅፅኖ፨
    - በሥዕልኪ፡ ሥዕለ፡ አድኅኖ፨
  7:
    - እሰግድ፡ ለኪ፡ በእንተ፡ ዛቲ፡ ግርምት፡ ሥዕለ፡ አድኅኖ፡ ሥዕልኪ፨
    - ወሥዕለ፡ መለኮት፡ ሕፃንኪ፨
    - ጽጌያተ፡ ማኅሌት፡ ስብዓ፡ ዘአወፈይኩኪ፨
    - ንሥኢ፡ ማርያም፡ ቀጸላ፡ ይኩንኪ፨
---