---
type: malkəʾ

subjects: [john-evangelist]

stanzas:
  1:
    - በስመ፡ ኢየሱስ፡ ክርስቶስ፡ እግዚእየ፡ ወአምላኪየ፨
    - ወበስመ፡ ማርያም፡ ድንግል፡ ቃውመ፡ ነፍስየ፡ ወሥጋየ፨
    - ማሕሌተ፡ ሰላም፡ ወጠንኩ፡ በስመ፡ ዚአከ፡ ፀሓየ፨
    - ዮሐንስ፡ ለዕበይከ፡ እንዘ፡ ኣቄርብ፡ ግናየ፨
    - ሠናየ፡ ቃለ፡ ጐሥዐ፡ ልብየ፨
  2:
    - ሰላም፡ ለዝክረ፡ ስምከ፡ እምቅድመ፡ ፀሓይ፡ ዘሀሎ፨
    - በኅሊና፡ አምላክ፡ ተሥዒሎ፨
    - ረኣዬ፡ ኅቡኣት፡ ዮሐንስ፡ ሥርግወ፡ ዕበይ፡ ወተድንግሎ፨
    - ሕገ፡ ተናበብከ፡ ለእግዚአብሔር፡ ወንጌሎ፨
    - አንብበኒ፡ ሊተ፡ ውዳሴከ፡ ኵሎ፨
  26:
    - ሰላም፡ ለፍልሰትከ፡ በልብሰተ፡ ሥጋ፡ ወደም፨
    - ሕያወከ፡ ትንብር፡ ውስተ፡ አርያም፨
    - ዮሐንስ፡ ግንግል፡ ወርቀ፡ ጳሩሄም፡ አዳም፨
    - ባልሐኒ፡ እምላህበ፡ ደዌ፡ በትንባሌከ፡ ቃውም፨
    - አስተበቍዐከ፡ ብእሲ፡ ድኩም፨
  27:
    - አምኃ፡ ማሕሌት፡ ኅዳጠ፡ ቅድመ፡ ገጸ፡ አእላፍ፡ እንግልጋ፨
    - እምዚአከ፡ ለከ፡ እንበይነ፡ ዘአቅረብኩ፡ እንበለ፡ ንትጋ፨
    - ሠራዊተ፡ ሰማይ፡ ዘላዕሉ፡ ወደቂቀ፡ ዓለም፡ ልቡሳነ፡ ሥጋ፨
    - ዮሐንስ፡ ለዕበይከ፡ እስከ፡ ያነክሩ፡ ሕጋ፨
    - ህየንተ፡ ጸጋ፡ በዲበ፡ ጸጋ፡ ዕሥየኒ፡ ጸጋ፨
---