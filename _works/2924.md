---
type: malkəʾ

chaine: [205]

subjects: [bartholomew]

stanzas:
  1:
    - ሰላም፡ ለፅንሰትከ፡ እንበለ፡ ያእምሩ፡ አዝማዲከ፨
    - ወለልደትከ፡ ትሑር፡ መንገለ፡ ሖረ፡ ዕፃከ፨
    - በርተሎሜዎስ፡ አምላክ፡ ከመ፡ ወልደ፡ አምላክ፨
    - መኑ፡ እምለበወ፡ ወእንዘ፡ ያነውኅ፡ ሰቢከ፨
    - እመ፡ ውስተ፡ ኵሉ፡ ኢጸርሐ፡ ዐዋዲ፡ ቃልከ፨
  2:
    - ሰላም፡ ለዝክረ፡ ስምከ፡ ዘበአፈ፡ ኵሉ፡ ዝኩር፨
    - ወለሥዕርትከ፡ ሰላም፡ ምስለ፡ ርእስከ፡ ክቡር፨
    - በደብረ፡ ሃይማኖት፡ ጥሉል፡ በርተሎሜዎስ፡ ሀገር፨
    - እንተ፡ ተሐነጽከ፡ በእደ፡ ፈጣሪ፡ ፍጡር፨
    - ተከብቶ፡ ኢትክል፡ በሰማይ፡ ወምድር፨
  19:
    - ሰላም፡ ለመቃብሪከ፡ ውስተ፡ መካን፡ ሠናይ፨
    - ወለትንሣኤከ፡ በክብር፡ አመ፡ ዕለተ፡ ምሥቲር፡ ዐባይ፨
    - በርተሎሜዎስ፡ ዕረፍት፡ ወቤተ፡ መርዓዊ፡ ርሱይ፨
    - ንትሜነይ፡ ናጽልል፡ በኀቤከ፡ እምጻማ፡ ሐሩር፡ ሥቃይ፨
    - አመ፡ እምተዐጽዎ፡ ጽኑዕ፡ ይትረኀው፡ ሰማይ፨
  20:
    - ሰላም፡ ለዕለተ፡ ሞትከ፡ ድኅረ፡ አንሣእከ፡ ሙታነ፨
    - እሞተ፡ ሥጋ፡ ወነፍስ፡ በዘአጥረይከ፡ ሥልጣነ፨
    - በርተሎሜዎስ፡ ፀጋመ፡ እንተ፡ ትሬሲ፡ የማነ፨
    - ዕቀበነ፡ በኀይልከ፡ ከመ፡ ኢንትሉ፡ ሰይጣነ፨
    - አርአያ፡ በድካም፡ ተለወ፡ በይነ፡ ዕፅ፡ አቡነ፨
  21:
    - ስብሐተ፡ ክቡር፡ ስምከ፡ በጾታ፡ ብዙኅ፡ ሐልዮ፨
    - እስመ፡ ነገርኩ፡ ለኵሉ፡ ብእሲ፡ ድካም፡ ወተጋንዮ፨
    - በርተሎሜዎስ፡ ንግረኒ፡ ተስፋ፡ ቅቡፃን፡ ተባርዮ፨
    - ከመ፡ ሀለወኒ፡ እንዘ፡ ተኀድግ፡ ጌግዮ፨
    - ለሥጋየ፡ ዘአውተረ፡ ኀቤከ፡ ጸልዮ፨
tarafa_malke:
  1:
    - ሰላም፡ ለከ፡ በርተሎሜዎስ፡ ጠል፡ ልምላሜ፡ ገነት፡ ዘየብሰ፨
    - ለዐውደ፡ ዓመት፡ እፍረይ፡ አርውየኒ፡ ፈውሰ፨
    - ውዳሴከ፡ ዘተወደሰ፨
  6:
    - ሰላም፡ ለከ፡ በርተሎሜዎስ፡ ሥርግው፡ ሜላተ፡ ሐዲስ፡ ምልክና፨
    - ብልየተ፡ ሰብእናየ፡ ሐድስ፡ በጥዒና፨
    - እስመ፡ ቀርበ፡ ለሙስና፨
  7:
    - ሰላም፡ ለከ፡ ወንጌለ፡ መንግሥት፡ ኅወተ፡ በርተሎሜዎስ፡ ዘራኢ፨
    - ውስተ፡ ገራህትከ፡ እዝነ፡ ሰማዒ፨
    - አመ፡ ማዕረርከ፡ በላ፡ ለነፍስየ፡ ንዒ፨
    - እክለ፡ ጸጋ፡ በጸጋ፡ ትንሥኢ፨
---