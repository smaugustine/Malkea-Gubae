---
type: malkəʾ

subjects: [james-zebedee]

stanzas:
  1:
    - ሰላም፡ ለዝክረ፡ ስምከ፡ እንተ፡ ሰመየከ፡ ወልድ፨
    - ቦአኔርጌስ፡ ዘውእቱ፡ ብሂል፡ ወልደ፡ ነጐድጓድ፨
    - ሆህያተ፡ ስመ፡ ናኦድ፡ ዘሣልስ፡ በፍቅድ፨
    - በጽላተ፡ ሰማይ፡ ጸሐፍ፡ ያዕቆብ፡ መረግድ፨
  2:
    - ይኤድም፡ ሰላምከ፡ ያዕቆብ፡ እኅወ፡ ዮሐንስ፨
    - ከመ፡ ማይ፡ ቈሪር፡ ወጽምእት፡ ነፍስ፨
    - ለመልክአ፡ ሥጋከ፡ ለለ፡ አሐቲ፡ እስከኒ፡ አእፋር፡ እምርእስ፨
    - አቄርብ፡ አምኃ፡ በቃለ፡ አኰቴት፡ ወተውዳስ፨
    - ከመ፡ አዘዘኒ፡ መሃይምን፡ ንጉሥ፨
  3:
    - ሰላም፡ ለሥዕርተ፡ ርእስከ፡ ለተጋይጾ፡ ዘኢያናሕኮ፨
    - ወቅብአ፡ ኃጥኣን፡ ኢቀባእኮ፨
    - ያዕቆብ፡ ምዑዝ፡ እምአፈወ፡ ጽጌ፡ ዘኢያሪኮ፨
    - ከመ፡ እትናበብ፡ ማሕሌትከ፡ ወአስተላዕል፡ ባርኮ፨
    - ፍቅርከ፡ አዳም፡ ለልብየ፡ ሆኮ፨
  41:
    - ሰላምከ፡ ያዕቆብ፡ እንተ፡ ባቲ፡ ኵሉ፨
    - ዲበ፡ ርእስየ፡ ተሀሉ፨
    - ዘጸርሐ፡ ኀቤሁ፡ ወአስተብቍዐ፡ በቃሉ፨
    - አይቴ፡ ዕሤቱ፡ አሕዛብ፡ ኢይበሉ፨
    - እምነ፡ ካልኣን፡ ሊተ፡ ዐሥበ፡ ጽድቅ፡ አደሉ፨
---