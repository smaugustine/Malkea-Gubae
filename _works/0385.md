---
type: quasi-malkəʾ

subjects: [raguel]

stanzas:
  1:
    - ሰላም፡ ለዝክረ፡ ስምከ፡ ዝክረ፡ ስመ፡ አብ፡ ኅብእት፨
    - ወሞገሰ፡ ኄራን፡ ነገሥት፨
    - ራጉኤል፡ መልአክ፡ ወሀቤ፡ ፯ቱ፡ ሀብታት፨
    - ጸግወኒ፡ ስመ፡ ዘአስተብርኮ፡ ወስመ፡ ኬንያ፡ ኤላት፨
    - እስመ፡ በኅቡእ፡ ስምከ፡ ይትነሣእ፡ ምውት፨
  2:
    - ሰላም፡ ለህላዌከ፡ በማእከለ፡ ሰማይ፡ ምጡቅ፨
    - ራጉኤል፡ አንተ፡ ሕብረ፡ መደንግጽ፡ መብረቅ፨
    - ዘትስማዕ፡ ወትረ፡ ቃለ፡ ሰማያዊ፡ ማዕነቅ፨
    - መላእክትኒ፡ ይብሉከ፡ ሠያሚሆሙ፡ ለደቅ፨
    - ወታጸንዕ፡ ድንጋጋ፡ ለዕምቅት፡ ሐይቅ፨
  10:
    - ሰላም፡ ለመልክእከ፡ መልክአ፡ እሳት፡ ሥዑል፨
    - ዘበሰማያት፡ ጌልጌል፨
    - ንኅበ፡ አርያም፡ ራጉኤል፡ ቀሳሜ፡ ጽጌሁ፡ ለቃል፨
    - እሰግድ፡ ለሥዕልከ፡ ወለግርማከ፡ ኀያል፨
    - ከመ፡ ይረድ፡ በልብየ፡ ዘጥበብ፡ ጠል፨
  11:
    - ሰላም፡ ለተፈጥሮትከ፡ ኧምነፋስ፡ ወነድ፡ ዘተሥዕለ፨
    - ወዘኢለብሰ፡ አካለ፨
    - ራጉኤል፡ ዘለበስከ፡ ደመና፡ ሰማይ፡ ቀሊለ፨
    - መኑ፡ ከማከ፡ እምኵሉ፡ ዘያሥዒል፡ ብዕለ፨
    - ገብረ፡ መንፈስ፡ ቅዱስ፡ ጻድቅ፡ ኪያከ፡ ሰአለ፨
  14:
    - ሰላም፡ ለከ፡ ራጉኤል፡ መልአክ፨
    - ለግፉዓነ፡ ምድር፡ ምስማክ፨
    - መላእክትኒ፡ ይተልዉከ፡ ለለ፡ ጊዜ፡ ጽባሕ፡ ወሰርክ፨
    - አይኑ፡ መልአክ፡ ዘይብሎ፡ ለሰማያዊ፡ አምላክ፨
    - ታጠፍዖኑ፡ ለዘምድር፡ ሦክ፨
---