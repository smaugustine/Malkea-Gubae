---
type: malkəʾ

habtemichael: [6]

subjects: [phib]

stanzas:
  1:
    - በስመ፡ አብ፡ ወወልድ፡ ወመንፈስ፡ ቅዱስ፡ አሐዱ፡ አምላክ፡ ሠለስቱ፨
    - ዘባናቲሆሙ፡ ዋሕድ፡ ዘኢይጤየቅ፡ ጥንተ፡ ኵነቱ፨
    - ጽልመተ፡ አርምሞ፡ ጽፉቀ፡ እምልሳንየ፡ ያእትቱ፨
    - ለአቢብ፡ አበ፡ ኵልነ፡ ወፍቁርነ፡ ውእቱ፨
    - ከመ፡ ዜናሁ፡ እትናገር፡ ወእትቀነይ፡ ሎቱ፨
  2:
    - ሰላም፡ ለዝክረ፡ ስምከ፡ ዘያስተፌሥሕ፡ ሕሊና፨
    - ወለሥዕርትከ፡ ጸሊም፡ ዘኢተረክብ፡ በዜና፨
    - አቢብ፡ አብርሃም፡ ብእሴ፡ ጥበብ፡ ወልቡና፨
    - ያስተበጽአከ፡ ልሳነ፡ ጴጥሮስ፡ ዘዮና፨
    - ዘአስተብጽኦ፡ በቃል፡ ለአምላክ፡ በሲና፨
  28:
    - ሰላም፡ ለመቃብሪከ፡ ዘመዛ፡ አፈው፡ መዐዛሁ፨
    - ንትባደር፡ ዘልፈ፡ ወንረውጽ፡ በድኅሬሁ፨
    - አቢብ፡ ብፁዕ፡ ታስተበቍዐከ፡ ናሁ፨
    - ቤተ፡ ክርስቲያን፡ ለእግዚአብሔር፡ ጸርሑ፨
    - እስመ፡ ለፍቅርከ፡ ተሰምዐ፡ ዜናሁ፨
  29:
    - ሰላም፡ ለቆብዐ፡ ርእስከ፡ ዘኢለከፎ፡ ጌጋይ፨
    - ወለአስኬማከ፡ ሰላም፡ አስኬማ፡ መላእክት፡ ጽሩይ፨
    - አቢብ፡ ማርቆስ፡ ርእሰ፡ ጉባኤ፡ ዐባይ፨
    - ያስተበቍዐከ፡ ወልድከ፡ ነዳይ፨
    - እስመ፡ ቤቱ፡ አልቦቱ፡ ሲሳይ፨
---