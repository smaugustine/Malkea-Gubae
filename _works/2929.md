---
type: malkəʾ

chaine: [210]
habtemichael: [62]

subjects: [andrew]

stanzas:
  1:
    - ሰላም፡ ለፅንሰትከ፡ ወለልደትከ፡ እማሕፀን፨
    - ለዝክረ፡ ስምከኒ፡ ትፍሥሕተ፡ ኅሊና፡ እምወይን፨
    - ካህነ፡ ዓለሙ፡ እንድርያስ፡ ለካህነ፡ ዓለም፡ ምእመን፨
    - ታስተበፅዐከ፡ ቤተ፡ ክርስቲያን፨
    - ልሳን፡ እስመ፡ ለብፁዕ፡ ይደሉ፡ ብፅዓን፨
  2:
    - ሰላም፡ ለሥዕርተ፡ ርእስከ፡ ወለርእስከ፡ ዘጾረ፨
    - አክሊለ፡ ጸጋ፡ ወኀይል፡ ምስለ፡ ገጽከ፡ ኅቡረ፨
    - በኵረ፡ አርዳኢሁ፡ እንድርያስ፡ ለዘተሰምየ፡ በኵረ፨
    - እምሀጕለ፡ ዓለም፡ ዕቀበኒ፡ ወትረ፨
    - በዓለምኒ፡ ዘይመጽአ፡ ድኅረ፨
  16:
    - ሰላም፡ ለመቃብሪከ፡ በአእዳወ፡ ሕዝብ፡ ጻድቃን፨
    - ወለትንሣኤከ፡ ሥርግው፡ ሜላተ፡ ሀላዊ፡ ብርሃን፨
    - ተሰካፌ፡ ስቅለት፡ እንድርያስ፡ ወዕጉሠ፡ ዝብጠት፡ ዘዕብን፨
    - ያስተበፅዑከ፡ ውሉደ፡ ወላዲ፡ አሚን፨
    - እስመ፡ ብፅኣንከ፡ አብየ፡ እምኵሉ፡ ብፅዓን፨
  17:
    - ናሁ፡ ነበብኩ፡ ስብሐቲከ፡ በኅዳጥ፡ ወበኅፁር፨
    - እንዘ፡ ብዙኅ፡ ጸጋከ፡ ዘኢይዌስኖ፡ ነገር፨
    - አንተኒ፡ እንድርያስ፡ ኰናኔ፡ ሰማይ፡ ወምድር፨
    - ተናበብ፡ ሊተ፡ ኀበ፡ አብ፡ ንባበ፡ ሰላም፡ ወፍቅር፨
    - አመ፡ በምሥጢር፡ ይትከሠት፡ ዘኵሉ፡ ምሥጢር፨
---