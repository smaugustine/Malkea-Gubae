---
type: malkəʾ

subjects: [gabra-masqal-waldebba]

stanzas:
  1:
    - ኣዐትብ፡ ገጽየ፡ በስመ፡ ሥሉሳን፡ አጋእዝትየ፨
    - ወበስመ፡ ማርያም፡ ድንግል፡ ዘተመሰለት፡ ሰማየ፨
    - ስብሐተ፡ መልክእከ፡ እንብብ፡ እንዘ፡ እከሥት፡ አፉየ፨
    - ገብረ፡ መስቀል፡ ቅላዕ፡ ባሕቱ፡ መንጦላዕተ፡ ግዙፍ፡ ልብየ፨
    - ወተናበበኒ፡ ቀዊመከ፡ ዝየ፨
  2:
    - ሰላም፡ ለዝክረ፡ ስምከ፡ መአድመ፡ ዜና፡ እምወይን፨
    - ዓዲ፡ እምናብሊስ፡ እንተ፡ ይሔውዞ፡ ለእዝን፨
    - ገብረ፡ መስቀል፡ ላዕሌከ፡ አመ፡ ተዐውቀ፡ ብርሃን፨
    - ተበሀሉ፡ መምህራኒከ፡ እለ፡ ነጸሩ፡ በዐይን፨
    - ዕበያተ፡ አምላክ፡ ንዋ፡ ላዕለዝ፡ ሕፃን፨
  9:
    - ሰላም፡ ለሕፅንከ፡ ወለአእዳዊከ፡ እለ፡ ይረብባ፨
    - ምስለ፡ መዛርዕ፡ ለጸሎት፡ እለ፡ ያስተርክባ፨
    - ገብረ፡ መስቀል፡ አቡነ፡ ለገዳመ፡ ዋሊ፡ ኮከባ፨
    - እፎኑመ፡ እንዘ፡ ሕፃን፡ ዘኢያፍቀርከ፡ ሐሊባ፨
    - ለመንፈሳዊት፡ እምከ፡ ዘርኅሩኅ፡ ልባ፨
  23:
    - አምኃ፡ ሰላም፡ አቅረብኩ፡ ለአቡክሙ፡ በአስተሐምሞ፡ ወጻህቅ፨
    - ከመ፡ ንጉሠ፡ ምድር፡ አኮ፡ አምኃ፡ ብሩር፡ ወወርቅ፨
    - ጻድቃነ፡ ለጋሶ፡ ወጕትማን፡ ወንጌላውያን፡ አዕጹቅ፨
    - አመ፡ ይረፍቁ፡ በቤተ፡ መርዓ፡ ምስለ፡ ኢየሱስ፡ ሊቅ፨
    - አርፍቁኒ፡ ምስሌክሙ፡ በሐዳስ፡ ምርፋቅ፨
---