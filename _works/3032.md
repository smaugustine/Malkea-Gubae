---
type: quasi-malkəʾ

chaine: [312]

titles:
  -
    gez: Malkəʾa Śəqāyu la-Giyorgis
    en: Image of the Torture of George

subjects: [george]

masgabbiya:
  1:
    - በስመ፡ አብ፡ ወወልድ፡ ወመንፈስ፡ ቅዱስ፡ ሠለስቱ፨
    - ለብሂል፡ ወጠንኩ፡ ነገረ፡ ሥቃዩከ፡ በበ፡ ሥርዓቱ፨
    - ጊዮርጊስ፡ ፍታሕ፡ ማዕሠረ፡ ልሳንየ፡ ለአንብቦቱ፨
    - እስመ፡ አንተ፡ በላዕሉ፡ ወአንተ፡ በታሕቱ፨
    - ዘእትመነከ፡ አንሰ፡ ወለከ፡ እፈቱ፨
stanzas:
  1:
    - ነገረ፡ ፊደላት፡ ሳምን፡ ከመ፡ ዳንኤል፡ ፈከረ፨
    - ናሁ፡ እከሥት፡ ዘውዳሴከ፡ ምሥጢረ፨
    - ጊዮርጊስ፡ ፍቅርከ፡ አመ፡ ረሰየኒ፡ ገብረ፨
    - መኑ፡ ይከልአኒ፡ ዜና፡ ገድልከ፡ ነጊረ፨
    - እመ፡ አንቀልቀሉ፡ ነፋሳት፡ ኢልማድ፡ አድባረ፨
  2:
    - ተማሕፀንኩ፡ እግዚእየ፡ በርኅራኄከ፡ ዘቅድም፨
    - ጊዜ፡ አድኀንካ፡ ለወለት፡ እምአፈ፡ አርዌ፡ ርጉም፨
    - ጊዮርጊስ፡ የዋህ፡ እንበለ፡ መስፈርት፡ ወዐቅም፨
    - ተራኅርኅ፡ በላዕሌየ፡ በአምሳለ፡ አብ፡ ወእም፨
    - እስመ፡ ሱታፌከ፡ አነ፡ በሥጋ፡ ወደም፨
  3:
    - ተማሕፀንኩ፡ በቀዊሞትከ፡ በቅድመ፡ ዱድያኖስ፡ ንጉሥ፨
    - መፍቀሬ፡ ተስናን፡ ወካዕስ፨
    - ጊዮግሪስ፡ ጥቡዕ፡ ሰማዕተ፡ ኢየሱስ፡ ክርስቶስ፨
    - ዝርዎሙ፡ ለአፅራርየ፡ አምሳለ፡ ጸበል፡ ወጢስ፨
    - ኀይለ፡ ረድኤትከ፡ መዋኢ፡ ነፋስ፨
  29:
    - ተማሕፀንኩ፡ በኪዳንከ፡ በዘወሀበከ፡ ወልድ፡ ዋሕድ፨
    - ከመ፡ ይምሕር፡ ለከ፡ እስከነ፡ ዐሥርቱ፡ ትውልድ፨
    - ጊዮርጊስ፡ ኢትዝክር፡ ኀጢአተ፡ ገብርከ፡ አብድ፨
    - አኮኑ፡ አምላክከ፡ እንዘ፡ ቅንወ፡ እግር፡ ወእድ፨
    - ኢተዘከረ፡ አበሳሆሙ፡ ለአብዳን፡ አይሁድ፨
  30:
    - ከመ፡ ኢይትርፍ፡ ብከ፡ ንባበ፡ ዝንቱ፡ አፉየ፨
    - ወጻማ፡ ነባቢ፡ ልሳንየ፨
    - ጊዮርጊስ፡ ለከ፡ ትብለከ፡ ነፍስየ፨
    - ዕሥየኒ፡ በሰማያት፡ ዕሤተ፡ ሠናየ፨
    - ዘእዝነ፡ መዋቲ፡ ኢሰምዐ፡ ወዘዐይን፡ ኢርእየ፨
  33:
    - ለዐምደ፡ ቤትከ፡ ወይንነ፡ ዘእንስሳ፡ ገዳም፡ ተርዕያ፨
    - ወይበልዐ፡ ኵሉ፡ ኀላፌ፡ ፍኖት፡ ዘርእያ፨
    - ጊዮርጊስ፡ አሰኒ፡ በላሕይከ፡ ላሕያ፨
    - አኮኑ፡ አርአያ፡ ወርቅ፡ በዘይሤኒ፡ አርአያ፨
    - ኪነ፡ ጥበቡ፡ ይትነክር፡ ያሤኒ፡ ኬንያ፨
---