---
type: malkəʾ

habtemichael: [300]

subjects: [zakaryas-d-kesahe]

stanzas:
  1:
    - መጽሔተ፡ አእምሮ፡ ስቅሊ፡ ለአንጻርየ፡ በፍጽሙ፨
    - ዘያጤይቀኒ፡ መልክአ፡ በዐቅሙ፨
    - ማርያም፡ ድንግል፡ ክሥቲ፡ ምስጢረ፡ ስሙ፨
    - ለገነትኪ፡ ዘካርያስ፡ ለለጌሠሙ፡ ወዐሙ፨
    - ምስለ፡ ቈጽል፡ ወፍሬ፡ ዘይትረከብ፡ ኦሙ፨
  2:
    - ሰላም፡ ለዝክረ፡ ስምከ፡ እንዘ፡ አንተ፡ ሕፃን፨
    - በስመ፡ ዘሰመየከ፡ አቡከ፡ ዘካርያስ፡ ቍርባን፨
    - አብሳዲ፡ ብፁዕ፡ ሊቀ፡ ብፁዓን፨
    - ይትቀዳሕ፡ እምውሳጤየ፡ በጽዋዐ፡ ንስቲት፡ ልሳን፨
    - መልክአ፡ ውዳሴከ፡ ሜስ፡ ወዜናከ፡ ወይን፨
  29:
    - ሰላም፡ ለኅሊናከ፡ መዝገበ፡ ይዋሄ፡ ዘረሰዮ፨
    - ፈታኔ፡ ኅቡኣት፡ ክርስቶስ፡ ለባሕረ፡ ጠባይዕ፡ ዘይቀልዮ፨
    - ዘካርያስ፡ ካህን፡ ሠራዬ፡ ኀጢአት፡ ወአሥተስርዮ፨
    - ትነዝኀኒ፡ በአዛብከ፡ ወታጸርየኒ፡ አጽርዮ፨
    - ዲበ፡ ፐፒራ፡ ለይ፡ ቅዳሕ፡ ታስተዳሉ፡ ማዮ፨
  45:
    - ሰላም፡ ለመቃብሪከ፡ መካነ፡ ስብሐት፡ ወድልቅልቅ፨
    - ደብረ፡ ማርያም፡ ቅድስት፡ እንተ፡ ትስመይ፡ በጽድቅ፨
    - እንዘ፡ ዘካርያስ፡ አበ፡ ሥነ፡ ሥርጋዌሁ፡ መብረቅ፨
    - ዕንቍ፡ ውስጣ፡ ወዴዴያቲሃ፡ ዘወርቅ፨
    - እስመ፡ በውሳጤሃ፡ ተቀብሩ፡ ኅሩያን፡ ደቂቅ፨
  46:
    - መኑ፡ እምሰብእ፡ ጽንዐ፡ ሕሊናሁ፡ ዘኢሰበረ፨
    - በሰሚዐ፡ ገድልከ፡ ዝንቱ፡ ወኢበከየ፡ መሪረ፨
    - ዘካርያስ፡ መጋቢ፡ ዘሀይማኖትከ፡ ተነክረ፨
    - አንብረኒ፡ ውስተ፡ ሕፅንከ፡ ከመ፡ ይተሉ፡ አእጋረ፨
    - ወጽላሎት፡ ዘይተሉ፡ ድኅረ፨
  47:
    - አስቆቀወት፡ አባ፡ ልብሰ፡ ብልባሌ፡ ቀኒታ፨
    - ነፍስየ፡ ዕጓለ፡ ማውታ፨
    - ዘካርያስ፡ መርዓዊ፡ ለመርዓት፡ ሥርጋዌ፡ ቤታ፨
    - አንተኬ፡ ለትፍሥሕትነ፡ ኃሤታ፨
    - ወለዓለምነ፡ ኪያከ፡ ማኅቶታ፨
  48:
    - ለዛቲ፡ አስትአ፡ ውዳሴከ፡ እንበለ፡ አሌዕል፡ መጠና፨
    - ዘካርያስ፡ ቅድሜከ፡ ዘአቅረብኩ፡ ዘምስለ፡ ትሕትና፨
    - ተወከፋ፡ አባ፡ ወኢትመንና፨
    - አብሰ፡ እንበይነ፡ ንስቲት፡ ቀኖና፨
    - ለፅሩዕ፡ ወልድ፡ ይሁቦ፡ ምዝጋና፨
---