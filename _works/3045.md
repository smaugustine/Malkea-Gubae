---
type: malkəʾ

chaine: [325]

subjects: [serapamon]

stanzas:
  1:
    - አአኵተከ፡ ክርስቶስ፡ ዘከፈልከኒ፡ ለወጢነ።
    - ለአፈጽሞ፡ ርድአኒ፡ ባሕቱ፡ በዘዚአከ፡ ሥልጣን፨
    - ማሕሌተ፡ መልክኡ፡ እዜኑ፡ ለሰረባሞን፨
    - ወምላእ፡ ማየ፡ አእምሮ፡ ውስተ፡ ልብየ፡ አይገን፨
    - ዘያሌ፡ ብወኒ፡ ኀይለ፡ ቃል፡ ዘቦቱ፡ ብፅዓን፨
  2:
    - ሰላም፡ ለዝክረ፡ ስምከ፡ ዘኆኅያቲሁ፡ ልክዕ፨
    - በኢየሩሳሌም፡ ዘላዕሉ፡ ኀበ፡ ዓምደ፡ ብርሃን፡ ርትዕ፨
    - ሰረባሞን፡ ሰማዕቱ፡ ለርጉዘ፡ ገቦ፡ በግዕ፨
    - ከመ፡ እዜኑ፡ ውዳሴሁ፡ ለዘዚአከ፡ መልክዕ፨
    - ጸጋ፡ መንፈስ፡ ቅዱስ፡ ሀበኒ፡ ለብእሲ፡ ኅጡእ፨
  3:
    - ሰላም፡ ለሥዕርትከ፡ በሕሊና፡ አምላክ፡ ኍልቍ፨
    - ወለርእስከ፡ ክሉል፡ በአክሊለ፡ ግርማ፡ ዘዕንቍ፨
    - ሰረባሞን፡ ኅሩይ፡ ወጽኑዕ፡ እምህቍ፨
    - አብሐኒ፡ አምሥጥ፡ በጽድከ፡ እመሥገርተ፡ ሰይጣን፡ ጕሑቍ፨
    - ከመ፡ እመሥገርት፡ ታመሥጥ፡ ምዳቍ፨
  27:
    - ሰላም፡ ለመቃብሪከ፡ ለኒቅዩስ፡ በአዕፃዲሃ፨
    - ድኅረ፡ ከመ፡ መርዓት፡ ነበረት፡ ኪያከ፡ እንዘ፡ ትጻንሕ፡ ጸኒሐ፨
    - ሰረባሞን፡ ፍሡሕ፡ ለቤተ፡ ክርስቲያን፡ መርዓዊሃ፨
    - በድነ፡ ሥጋከ፡ ኀቤሃ፡ በጊዜ፡ በጽሐ፡ ኣሜሃ፨
    - ተፈሥሑ፡ አፍሕርቲሃ፡ ዐቢየ፡ ፍሥሓ፨
  28:
    - ሰላም፡ ለትንሣኤከ፡ ድኅረ፡ ግብር፡ ተመስወ፡ ወውዕየ፨
    - እለ፡ በክርስቶስ፡ ትንሣኤ፡ አመ፡ ይቀድሙ፡ በዝየ፨
    - እስመ፡ አሰፈወከ፡ ክርስቶስ፡ ተስፋ፡ ሠናየ፨
    - ወይቤለከ፡ ሰረባሞን፡ እንዘ፡ ይነብብ፡ ሰደየ፨
    - አነ፡ አነሥኦ፡ ምስሌየ፡ በትንሣኤየ፨
  29:
    - ናሁ፡ ነገርኩ፡ ስመከ፡ ለሰብእ፨
    - ወማሕሌተከ፡ ፈጸምኩ፡ በቃለ፡ ሰላም፡ ጥዕጡዕ፨
    - እንዘ፡ ትቀድሕ፡ ቀለመ፡ እምደምከ፡ ርጉዕ፨
    - ጸሐፍ፡ ዘንተ፡ ሰረባሞን፡ በጸፍጸፈ፡ ሰማይ፡ ሳብዕ፨
    - ከመ፡ ያንብብዎ፡ እለ፡ ርእዩ፡ መላእክት፡ ወሰብእ፨
  30:
    - አመ፡ ዕሥራሁ፡ ለወርኀ፡ ሰኔ፡ ወሰሙኑ፡ እምዕለታት፨
    - ለቅዳሴ፡ ቤትከ፡ ዮም፡ ዘበኒቅዩስ፡ ሕንጽት፨
    - እለ፡ ተጋብኡ፡ ደርገ፡ ሰረባሞን፡ ማኅቶት፤
    - ባሕርየ፡ ሥጋከ፡ ሶበ፡ አብኡ፡ ካህናት፨
    - ከመ፡ ቀስተ፡ ደመና፡ ዘክረምት፡ ኦደከ፡ ስብሐት፤
tarafa_malke:
  1:
    - ሰላም፡ ለከ፡ ሰረባሞን፡ ሰማዕት፡ በረድኤትከ፡ ከሃሊ፨
    - ዘአኅሠርከ፡ አንተ፡ ለመልአክ፡ ማሕጐሊ፨
    - ወቀነይከ፡ ከመ፡ ጳውሊ፨
  2:
    - ሰላም፡ ለከ፡ ዘተዐገሥከ፡ ፈድፉደ፡ ሥቃየ፡ ኵነኔ፡ ዕፁብ፨
    - እንዘ፡ ይረድአከ፡ መንፈሰ፡ ጥበብ፨
    - ሰረባሞን፡ ልሳነ፡ ዘርብ፨
  8:
    - ሰላም፡ ለከ፡ ወዕረፍትከ፡ ዘኮነ፡ ምስለ፡ እለ፡ አብርሃም፡ ዘይት፨
    - ወምስለ፡ ሊቃኖስ፡ ጻድቅ፡ ብእሴ፡ ትዕግሥት፨
    - ሰረባሞን፡ ጽጌ፡ ገነት፨
  9:
    - ሰላም፡ ለከ፡ ለሐውጾትነ፡ ንዑ፡ ከመ፡ ሐውጸ፡ ቢጽ፡ ወዓርክ፨
    - ለለ፡ ጊዜ፡ ጽባሕ፡ ወጊዜ፡ ሰርክ፨
    - ሰረባሞን፡ ምእመን፡ ወሊቃኖስ፡ ቡሩክ፨
    - ውስተ፡ ዓውዳ፡ ለዛቲ፡ ምስማክ፨
---