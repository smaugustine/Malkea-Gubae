---
type: malkəʾ

chaine: [148]

titles:
  -
    gez: Malkəʾa Gerəllos
    en: Image of Cyril

#subjects: []

stanzas:
  1:
    - ሰላም፡ ለዝክረ፡ ስምከ፡ በሰሌዳ፡ ብፅዓን፡ ዘተለክአ፨
    - በኵሉ፡ ተጸውዓ፨
    - ኀይለ፡ ሀኬታት፡ ጌርሎስ፡ ትጋሃ፡ ጸሎትከ፡ እንተ፡ ሞኣ፨
    - አጥብበኒ፡ በጥበብከ፡ ወጸግወኒ፡ ጽንዓ፨
    - እስከ፡ በጽሒፍ፡ እፌጽም፡ ዘለከ፡ መልክዓ፨
  2:
    - ሰላም፡ ለሥዕርተ፡ ርእስከ፡ እለ፡ ረስያ፡ ወትረ፨
    - ስርወ፡ መልክዓት፡ ኵሎን፡ ወአባላት፡ መንበረ፨
    - ገባሬ፡ ተአምር፡ ጌርሎስ፡ ተአምራቲከ፡ ተነክረ፨
    - ያዕርገኒ፡ የማንከ፡ ዘጸጋከ፡ ደብረ፨
    - እስከ፡ በመትከፍ፡ እጸውር፡ ዘመስቀል፡ ጾረ፨
  50:
    - ሰላም፡ ለመቃብሪከ፡ ኀበ፡ ኮንከ፡ ሰማዕተ፨
    - በእንተ፡ ኢየሱስ፡ ክርስቶስ፡ ወተወከፍከ፡ ሞተ፨
    - ቅዱስ፡ ጌርሎስ፡ ዘተሰባሕከ፡ ስብሐተ፨
    - ኅዳጠ፡ ለአብናከ፡ እንተ፡ ኀለይኩ፡ ማኅሌተ፨
    - በቅድሜከ፡ ይኩን፡ ሥሙረ፡ መሥዋዕተ፨
  51:
    - በጻማ፡ ማኅሌት፡ ዘለከ፡ በዘ፡ አንተ፡ አክሀልኮ፨
    - አምጣነ፡ ጻመወ፡ ጥቀ፡ ሰብእናየ፡ በኢያውክኮ፨
    - ጌርሎስ፡ ዘኮንከ፡ ለእግዚአብሔር፡ ላእኮ፨
    - ባርከኒ፡ ባርኮተ፡ ከመ፡ ይስሐቅ፡ ባረኮ፨
    - ለያዕቆብ፡ ወልዱ፡ ወዔሳው፡ አኮ፨
---