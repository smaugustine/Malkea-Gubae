---
type: malkəʾ

subjects: [theodore-general]

stanzas:
  1:
    - በስመ፡ እግዚአብሔር፡ ወሃቤ፡ ጥበብ፡ ለጠቢባነ፡ ምድር፡ ኵሉ፨
    - ወምሥጢረ፡ ስብሕት፡ ዘይከሥት፡ ለኃይላተ፡ ብርሃን፡ ዘላዕሉ፨
    - ቅድመ፡ ጉቡኣን፡ አነብብ፡ መልክአ፡ ቴዎድሮስ፡ በበ፡ አምሳሉ፨
    - እንተ፡ ተለወ፡ ድኅሬሁ፡ በአሰረ፡ ቅዱስ፡ መስቀሉ፨
    - ለዋሕድ፡ ወልዱ፡ ጥበቡ፡ ወቃሉ፨
  2:
    - ሰላም፡ ለዝክረ፡ ስምከ፡ ዘሆህያቲሁ፡ ኃምስ፨
    - ወለሥዕርትከ፡ ሰላም፡ ወለርእስከ፡ ውዱስ፨
    - ቴዎድሮስ፡ ኀያል፡ ዘዲበ፡ ሠራዊት፡ ርእስ፨
    - አንጽሐኒ፡ እግዚእየ፡ እምደነሰ፡ ሥጋ፡ ወነፍስ፨
    - በማየ፡ ደምከ፡ ማየ፡ ጸጋ፡ ዘመንፈስ፡ ቅዱስ፨
  27:
    - ሰላም፡ ለግንዘተ፡ ሥጋከ፡ በእደ፡ ኅሩያን፡ ካህናት፨
    - ወለመቃብሪከ፡ ሰላም፡ ምልእተ፡ በረከት፨
    - ቢጸ፡ ምሥራቃዊ፡ ቴዎድሮስ፡ ዘእምሠራዊት፨
    - አስተዳሉ፡ መካነ፡ ብዕል፡ ኀበ፡ ተርኅወ፡ ገነት፨
    - ለፍቁራኒከ፡ ዘጸገወ፡ ሀብት፨
  28:
    - አምጣነ፡ ብየ፡ ኅዳጠ፡ አቅረብኩ፡ ለከ፡ ስባሔ፨
    - በጽዋዐ፡ ስምከ፡ አፈወ፡ ርኄ፨
    - ቴዎድሮስ፡ ፍትው፡ ወጥዑመ፡ ዝክር፡ ውስተ፡ ኵለሄ፨
    - ተወከፍ፡ ማሕሌትየ፡ ቅድመ፡ ገጸ፡ አምላክ፡ ኤሎሄ፨
    - ከመ፡ መሥዋዕተ፡ ኖኅ፡ ውኩፍ፡ ወጻድቅ፡ ማኑሄ፨
---