---
type: malkəʾ

subjects: [theodore]

titles:
  -
    gez: Malkəʾa Tewodros
    en: Image of Theodore

stanzas:
  1:
    - እወጥን፡ በተጋንዮ፡ ዘመልክእከ፡ እማኄ፨
    - ይዝክርዎ፡ ውስተ፡ ኵለሄ፨
    - ቴዎድሮስ፡ ጥዑም፡ እምስቴ፡ ሮማን፡ ወአፈ፡ ወርሔ፨
    - ተማሕፀንኩ፡ በመልክእከ፡ አመ፡ ይመጽእ፡ ኤሎሄ፨
    - ለነፍሰ፡ ዚአየ፡ አንተ፡ ኵና፡ ባላሔ፨
  2:
    - ሰላም፡ እብል፡ ለዝክረ፡ ስምከ፡ በጽዋዔ፨
    - ለዘይትአመኖ፡ ረዳኤ፨
    - ቴዎድሮስ፡ ብፁዕ፡ ዘወልደ፡ ማርያም፡ ቍልዔ፨
    - ስቅየኒ፡ ለለ፡ ጽባሑ፡ እምአጥባተ፡ መርዐት፡ ክልኤ፨
    - ዝክረ፡ ውዳሴከ፡ እንብብ፡ ዘያጠልል፡ ጕርዔ፨
  65:
    - ውዳሴ፡ መልክእከ፡ ዘነበብኩ፡ መጠነ፡ ክህልኩ፡ አውሥኦ፨
    - ኢታስትት፡ እግዚኦ፨
    - ለለ፡ አሐዱ፡ አሐዱ፡ በመልክእከ፡ ልክኦ፨
    - ቴዎድሮስ፡ ስመ፡ መሥዋዕት፡ እንተ፡ አብደርከ፡ ተሠውኦ፨
    - ለእግዚአብሔር፡ ሕያው፡ ትኩን፡ መባኦ፨
---