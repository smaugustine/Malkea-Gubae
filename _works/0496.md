---
type: malkəʾ

habtemichael: [37]

subjects: [hripsime]

stanzas:
  1:
    - ሰላም፡ ለፅንሰትኪ፡ ለሊቀ፡ ጳጳሳት፡ በጸሎቱ፨
    - ወለልደትኪ፡ እምከርሥ፡ ለእግዚአብሔር፡ ጊዜ፡ ሥምረቱ፨
    - እስመ፡ አንቲ፡ አርሴማ፡ ለጻህቅየ፡ ባዕልተ፡ ቤቱ፨
    - ልሳንየ፡ አስተሰንአዊ፡ ተቅዋመ፡ ንባብ፡ ዝንቱ፨
    - ማኅቶተ፡ ማሕሌት፡ ለኪ፡ ከመ፡ ዕሢም፡ ቦቱ፨
  2:
    - ሰላም፡ ለዝክረ፡ ስምኪ፡ በሰንዱነ፡ ኪዳን፡ ጥብሉል፨
    - ወለሥዕርትኪ፡ ሰላም፡ ለጽርየተ፡ ኅብሩ፡ ዕዱል፨
    - ሥርጉተ፡ ትዕግሥት፡ አርሴማ፡ ወዑጽፍተ፡ ሐዲስ፡ ገድል፨
    - ይጸሐፍ፡ በልሳንየ፡ ወበዘእንቲአየ፡ ቃል፨
    - ማጾረ፡ ትርጓሜ፡ ረቂቅ፡ ኀይልኪ፡ ፊደል፨
  3:
    - ሰላም፡ ለርእስኪ፡ ዕፍረተ፡ ሃይማኖት፡ ዘተቀብአ፨
    - ወለገጽኪ፡ ላህይ፡ ብርሃነ፡ ልባዌ፡ ዘተመልአ፨
    - አርሴማ፡ እግዚእኪ፡ ሶበ፡ ኀሠሠ፡ ርሱአ፨
    - እምሰማየ፡ ብዕል፡ ውስተ፡ ምድረ፡ ንዴት፡ አይኅዐ፨
    - እስከ፡ ዲበ፡ መስቀል፡ ረከበ፡ ግዱፈ፡ በግዐ፨
  32:
    - ሰላም፡ ለፍልሰተ፡ ሥጋኪ፡ በቃለ፡ ፈጣሪ፡ ዘተቀደሰ፨
    - ወንብረተ፡ ዝንቱ፡ ዓለም፡ እንተ፡ ኢኀሠሠ፨
    - አርሴማ፡ ብፅዕት፡ ከመ፡ ኢይርአይ፡ ተጽናሰ፨
    - ሴስይኒ፡ እመዝገብኪ፡ እስመ፡ ኢይክል፡ ሐሪሰ፨
    - ወእስእለኪ፡ ተሀብኒ፡ ሐፍሰ፨
  33:
    - ሰላም፡ ለዘአዕረፉ፡ ምስሌኪ፡ ዕሥራ፡ ወሰብዓቱ፡ ሰማዕታት፨
    - ረድኤቶሙ፡ ትረድ፡ ላዕሌየ፡ ዘምስለ፡ ብዙኅ፡ ምሕረት፨
    - ወኀበ፡ ሀለወ፡ ስሞሙ፡ ምስለ፡ ስምኪ፡ ቅድስት፨
    - ወዓዲ፡ ኢይቅረብ፡ ሕማመ፡ ብድብድ፡ ወሞት፨
    - በኵሉ፡ ጊዜ፡ ወበኵሉ፡ ሰዓት፨
  34:
    - ስብሐት፡ ለአብ፡ ለዘፈጠረ፡ ኪያነ፨
    - ወስብሐት፡ ለወልድ፡ እንተ፡ ረድአነ፡ ፍጡነ፨
    - ወስብሐት፡ ለመንፈስ፡ ቅዱስ፡ ዘጸገወነ፡ ሥልጣነ፨
    - ሰላመኪ፡ ንንብብ፡ አርሴማ፡ ወማሕሌተኪ፡ እሙነ፨
    - ኵለሄረድኤትኪ፡ የሀሉ፡ ምስሌነ፨
---