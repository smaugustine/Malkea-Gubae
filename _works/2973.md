---
type: malkəʾ

chaine: [254, 68]

subjects: [ecca-heryaqos]

stanzas:
  1:
    - በስመ፡ ሥላሴ፡ ቅድስት፡ እንዘ፡ አአምን፡ ወእትመሐፀን
    - እክሕደከ፡ ፀርየ፡ ወጸላእትየ፡ ሰይጣን፨
    - በቅድመ፡ ማርያም፡ ቅድስት፡ ወላዲተ፡ ክርስቶስ፡ መድኅን፨
    - እዌጥን፡ አንሰ፡ ውዳሴሁ፡ በከሢተ፡ ጽዱቅ፡ ልሳን፨
    - ለህርያቆስ፡ መምህርየ፡ ጳውሎስ፡ ብርሃን፨
  2:
    - ሰላም፡ ለዝክረ፡ ስምከ፡ ዘሆህያቲሆን፡ ኃምስ፨
    - ከመ፡ ዝክረ፡ ስሙ፡ ፍትው፡ ለወልደ፡ ማርያም፡ ክርስቶስ፨
    - ህርያቆስ፡ ሉቃስ፡ ዐቃቤ፡ ሥራይ፡ ውዱስ፨
    - ፈውሰኒ፡ በሥራይከ፡ እምሕማመ፡ ሥጋ፡ ወነፍስ፨
    - ወእምነ፡ ደዌ፡ ጽኑዕ፡ ለብእሴ፡ ዝልጉስ፨
  3:
    - ሰላም፡ ለሥዕርተ፡ ርእስከ፡ ዘኢተቀብአ፡ ወኢተጸፍረ፨
    - ለርእስከ፡ ቅዳስት፡ እንተ፡ ተከድነት፡ ፊቃረ፨
    - ህርያቆስ፡ ጴጥሮስ፡ ዘሥልጣንከ፡ ተነክረ፨
    - ፍትሖ፡ ለኅሊናየ፡ ዘአብሐብለ፡ ትካዝ፡ ተአሠረ፨
    - እስመ፡ ሃይማኖትከ፡ ወንጌላዊ፡ ያፈልስ፡ አድባረ፨ 
  27:
    - ሰላም፡ ለበድነ፡ ስጋከ፡ ወለግንዘትከ፡ በዐጽፍ፨
    - ወለመቃብሪከ፡ ቅድስት፡ ውስተ፡ ወንጌላዊ፡ ምዕራፍ፨
    - ህርያቆስ፡ ውዱስ፡ በቅድመ፡ ቅዱሳን፡ አእላፍ፨
    - ወቀሊል፡ ግብረ፡ ዚአከ፡ ምስለ፡ ጽዕድዋን፡ አእዋፍ፨
    - ኢየሩሳሌም፡ ሰማያዊት፡ ትሰርር፡ በክንፍ፨
  28:
    - እምተክለ፡ ሃይማኖት፡ ወኤልሳዕ፡ ወፊልጶስ፡ እስከነ፡ ካልኣን፡ ደቂቁ፨
    - ወእስከነ፡ ወልዱ፡ ህርያቆስ፡ ፈጻሜ፡ ስምረቱ፡ ወጻሕቁ፨
    - እስእለክሙ፡ አበው፡ ዘለለጽባሑ፡ ወሠርቁ፨
    - ኪያየ፡ እምትንታኔ፡ ወእምፍና፡ ስሕተት፡ ትሱቁ፨
    - ሶበ፡ እለ፡ ከማየ፡ ኃጥአን፡ አልጸቁ፡ ይደቁ፨
  29:
    - እግዚአብሔር፡ ይትአኰት፡ እንተ፡ ተአኵተ፡ ቀዲሙ፨
    - ወይትባረክ፡ ወልድ፡ ዘምስለ፡ ማርያም፡ እሙ፨
    - ዘጸግዎሙ፡ ክሂለ፡ ከመ፡ በመስቀሉ፡ ይቁሙ፨
    - ለህርያቆስ፡ ኤጲስቆጶስ፡ ወለአኃዊሑ፡ ኩሎሙ፨
    - በረከተ፡ ከመ፡ ንንሣዕ፡ በዐለ፡ ንግበር፡ በስሙ፨
    - ለተክለ፡ ሃይማኖት፡ ዘተሰብረ፡ አጽሙ፡ ወተዕወ፡ ደሙ፨
  30:
    - ናሁ፡ ፈጸምኩ፡ ወሠለጥኩ፡ ውዳሴ፡ መልክዑ፡ ንስቲተ፨
    - መጠነ፡ ተክህለኒ፡ ሊተ፨
    - ለወሬዛ፡ አሚን፡ ህርያቆ፡ ዘበአፈ፡ ኩሉ፡ ተአኵተ፨
    - ዕስየኒ፡ ዕሤተ፡ ነፍስ፡ ወጸግወኒ፡ ክሡተ፨
    - ጸጋዌ፡ ጸጋ፡ እግዚአብሔር፡ ወባዕል፡ አንተ፨
  31:
    - ስብሐት፡ ይደሉ፡ ወሰጊድ፡ ለእግዚአብሔር፡ ቃል፨
    - ወስብሐት፡ ዳግመ፡ ለወላዲቱ፡ ድንግል፨
    - ማዕከለ፡ ጉቡአን፡ አበው፡ ወውስተ፡ ዛቲ፡ መርጡል፨
    - ስእመ፡ ዮም፡ ፈጸምኩ፡ ውዳሴሁ፡ እንዘ፡ ብሂለ፡ ቃል፡ እብል፨
    - ለህርያቆስ፡ ክርስቶሳዊ፡ አቡየ፡ ፋድል፨
tarafa_malke:
  1:
    - ሰላም፡ ለከ፡ ወላዴ፡ አእላፍ፡ ህርያቆስ፡ ካልአ፡ እንጦንዮስ፡ አብ፨
    - ወሐዋርያ፡ ፍንው፡ መምህረ፡ ጥበብ፨
    - ለሕዝብ፡ ወአሕዛብ፨
  6:
    - ሰላም፡ ለከ፡ ወሬዛ፡ ሃይማኖት፡ ህርያቆስ፡ ወአንበሳ፡ ገዳም፡ መፍርህ፨
    - እምነ፡ ኅዝአትከ፡ ዝኅር፡ ወመካነ፡ ላህ፨
    - ተንሥእ፡ ወኢትጽናሕ፨
  7:
    - ሰላም፡ ለለንብለከ፡ አቡነ፡ አእላፈ፡ ዛቲ፡ አለም፨
    - ህርያቆስ፡ አብ፡ ብእሴ፡ ሰላም፨
    - ወቀሊለ፡ አክናፍ፡ ጽዕድው፡ ንስረ፡ አርያም፨
    - በጸጋከ፡ ሐውጸነ፡ ዮም፨
---