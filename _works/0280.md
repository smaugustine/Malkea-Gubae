---
type: malkəʾ

subjects: [titus]

stanzas:
  1:
    - ከመ፡ እሕሊ፡ ማሕሌተ፡ መንፈሰ፡ ጸጋከ፡ ሀበኒ፨
    - ዘየሌብወኒ፨
    - መንፈስከ፡ ሀኬት፡ ሊተ፡ ከመ፡ ኢይምአኒ፨
    - ቲቶ፡ አቡየ፡ ነዓ፡ ርድአኒ፨
    - ሶበ፡ ጸዋዕኩከ፡ ነዓ፡ በለኒ፨
  2:
    - ሰላም፡ ለዝክረ፡ ስምከ፡ ዘጼወ፡ መለኮት፡ ቀሰማ፨
    - አፉየ፡ ኮነ፡ ከመ፡ አስካለ፡ ወይን፡ ጣዕማ፨
    - ቲቶ፡ ብፁዕ፡ ለቤተ፡ ክርስቲያን፡ ተቅዋማ፨
    - በስምከ፡ ተማሕፀንኩ፡ እመልአከ፡ ቀላይ፡ መስቴማ፨
    - በዲበ፡ ትእዛዝ፡ ለአማስኖ፡ ዘይፈጥር፡ ጻማ፨
  47:
    - ሰላም፡ እብል፡ ለኵሎን፡ መልክእከ፡ ሥጋከ፡ በኁባሬ፨
    - ንጽሐ፡ መላእክት፡ ዘልፈ፡ እለ፡ ለብሳ፡ ከመ፡ ጶዴሬ፨
    - ቲቶ፡ ኅሩይ፡ ወሠናይ፡ ፍሬ፨
    - ተማሕፀንኩ፡ በመልክእከ፡ ጽዱለ፡ ሥን፡ እምወራውሬ፨
    - ተሰጠው፡ ማሕሌትየ፡ ወዘንተ፡ ዝማሬ፨
  49:
    - ኵሉ፡ ሰብእ፡ ኀበ፡ ዘይዘውጎ፡ ይተሉ፨
    - ነሢአከ፡ ጸጋ፡ እምነ፡ ላዕሉ፨
    - ነዓ፡ ምስሌየ፡ ከመ፡ ተሀሉ፨
    - እምእደ፡ አቡሁ፡ ነሢኦ፡ በረከት፡ ይደሉ፨
    - ቲቶ፡ መምህረ፡ ሕግ፡ ለሉቃስ፡ አምሳሉ፨
---