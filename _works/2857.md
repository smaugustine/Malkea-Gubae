---
type: malkəʾ

chaine: [139]

subjects: [job]

stanzas:
  1:
    - ሰላም፡ ለዝክረ፡ ስምከ፡ ወለሥዕርተ፡ ርእስከ፡ ውዱስ፨
    - በልሳነ፡ ኵሎ፡ ዘነፍስ፨
    - ጥንተ፡ ዕጉሣን፡ ኢዮብ፡ ዘሥርጋዌከ፡ ተጽናስ፨
    - አምረኒ፡ ፍና፡ ትዕግሥት፡ አመ፡ ዕለተ፡ ቅስት፡ ወሒስ፨
    - ከመ፡ ኢያስርሐኒ፡ ኤልፋዝ፡ ዐመፃ፡ ወርኵስ፨
  2:
    - ሰላም፡ ለርእስከ፡ ወለገጽከ፡ ካልኡ፨
    - እምነ፡ ላህይ፡ አፍአዊ፡ ዘበውሳጣዊ፡ ተኀብኡ፨
    - መሠረተ፡ ትዕግሥት፡ ኢዮብ፡ ለያዕቆብ፡ ዘርአ፡ ዘርኡ፨
    - አድኅነኒ፡ እምአፅራርየ፡ እለ፡ ያስሕቱኒ፡ መጽኡ፨
    - ሶበ፡ ሕማምየ፡ እምርኁቅ፡ ስምዑ፨
  25:
    - ሰላም፡ ለግንዘተ፡ ሥጋከ፡ ወለማቅብሪከ፡ በኁባሬ፨
    - ዘያቄርቡ፡ ሎቱ፡ ጸባሕተ፡ አኰቴት፡ ስብአ፡ ዝማሬ፨
    - ኅሩይ፡ ኢዮብ፡ ወልደ፡ ወልደ፡ ያዕቆብ፡ ኅሬ፨
    - ግቡር፡ ሰብእናየ፡ እስከ፡ የአምር፡ ገባሬ፨
    - ኪዳነ፡ ዚአከ፡ ይኩኖ፡ መሓሬ፨
  26:
    - ሰላም፡ ለትንሣኤከ፡ በዕለተ፡ ይምጽእ፡ ቃል፨
    - ለውሂበ፡ ዕሤት፡ ሠናይ፡ ወውሂበ፡ ሐጕል፨
    - ነዳየ፡ አፍአ፡ ኢዮብ፡ ወውሳጤከ፡ ባዕል፨
    - ዘትረክበ፡ በባሕቲትከ፡ ነገረ፡ መደንግፅ፡ መስቀል፨
    - እምቅድመ፡ ለአግብርቲከ፡ ይስብክ፡ ግዕዛን፡ ወንጌል፨
---