---
type: malkəʾ

subjects: [abraham]

stanzas:
  1:
    - ሰላም፡ ለዝክረ፡ ስምከ፡ አበ፡ ብዙኃን፡ ዘተብህለ፨
    - ወለሥዕርትከ፡ ሰላም፡ ዘበምድረ፡ ሥጋ፡ በቈለ፨
    - አዕዋፈ፡ ወንጌል፡ አብርሃም፡ ዘረሰዩከ፡ ምጽላለ፨
    - ልሳንየ፡ መሬታዊት፡ አመ፡ ጊዜ፡ ታወፅእ፡ ቃለ፨
    - በሰሌዳ፡ ልብከ፡ አምላካዊ፡ ለይኩን፡ ሥዑለ፨
  3:
    - ሰላም፡ ለቀራንብቲከ፡ ነገረ፡ ሃይማኖት፡ እለ፡ ሐተታ፨
    - ወለአዕይንቲከ፡ ዘርእያ፡ በግዐ፡ ምሥጢር፡ ዘጎልጎታ፨
    - ዐርከ፡ ፈጣሪ፡ አብርሃም፡ ልዑለ፡ መዐርግ፡ ወጾታ፨
    - አብአነ፡ ለደቂቅከ፡ ውስተ፡ ሰማያዊት፡ ኤፍራታ፨
    - ዘጥቅማ፡ ነዋኅ፡ ወዐቢይ፡ ዐረፍታ፨
  7:
    - ሰላም፡ ለልሳንከ፡ ዘነበበ፡ ጽድቀ፡ ወአምልኮ፨
    - ወለቃልከ፡ ሰላም፡ ለይስሐቅ፡ እንተ፡ ባረኮ፨
    - ለፍኖተ፡ አሚን፡ አብርሃም፡ ለእግዚአብሔር፡ ጊዜ፡ ተለውኮ፨
    - ዘሀገረ፡ ስሕተት፡ ከላውዴዎን፡ እንዘ፡ ተኀድግ፡ ስብኮ፨
    - ከመ፡ ጽላሎት፡ ወሕልም፡ ለዓለም፡ ረሰይኮ።
  30:
    - ኦዘትስእሊ፡ ቅድመ፡ ገጸ፡ አምላክ፡ ልዑል፨
    - ነዳያነ፡ ዓለም፡ ሕዝብኪ፡ ከመ፡ ይድኀኑ፡ እምሀጕል፨
    - እስመ፡ ረሰይክኒ፡ እንብብ፡ በንባበ፡ ልሳን፡ ወቃል፨
    - ውዳሴ፡ ጻድቅ፡ አብርሃም፡ በስመ፡ ሥላሴ፡ ውኩል፨
    - ስብሐት፡ ለኪ፡ ድንግል፡ ማርያም፡ ወላዲተ፡ ቃል፨
tarafa_malke:
  1:
    - ሰላም፡ ለከ፡ መፍቀሬ፡ ሃይማኖት፡ አብርሃም፡ እንተ፡ መነንከ፡ ስብኮ፨
    - እግዚአብሔር፡ አምላክ፡ ሰመየከ፡ ዐርኮ፨
    - በአብዝኆ፡ ምግባር፡ ሶበ፡ አሥመርኮ፨
  7:
    - ሰላም፡ ለከ፡ ሶበ፡ ሰአልከ፡ ወልድከ፡ በረከተከ፡ ሀበኒ፨
    - አብርሃም፡ ጻድቅ፡ ወተአማኒ፨
    - እስመ፡ ቡራኬ፡ አብ፡ ወእም፡ እምኵሉ፡ ይሤኒ፨
    - ወሕፅንከ፡ ምርፋቀ፡ ይኩነኒ፨
---