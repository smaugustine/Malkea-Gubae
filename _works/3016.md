---
type: quasi-malkəʾ

chaine: [296, 103]
habtemichael: [297]

titles:
  -
    gez: Malkəʾa Śəqāyu la-Yosṭos
    en: Image of the Suffering of Justus

subjects: [justus]

stanzas:
  1:
    - ተማሕፀንኩ፡ በስምከ፡ መደንግፀ፡ ነገሥት፡ ስም፨
    - ምስለ፡ ስመ፡ ፍቅር፡ አቦሊ፡ ወታውክልያ፡ ሰላም፨
    - ርእሰ፡ ነገሥታት፡ ዮስጦስ፡ እስመ፡ ተስፋከ፡ ፍጹም፨
    - ለክርስቶስ፡ ብዕለ፡ መንግሥቱ፡ ቅድመ፡ ገጽከ፡ አዳም፨
    - ጽላሎት፡ ወርቅ፡ ወብሩር፡ ሕልም፨
  2:
    - ተማሕፀንኩ፡ በኃይለከ፡ ዘፀባዒተ፡ ፋርስ፡ አድከመ፨
    - ወመንግሥተ፡ ሮሜ፡ አቀመ፨
    - ምስለ፡ ታውክልያ፡ ዮስጦስ፡ እንዘ፡ ተኃድግ፡ ዓለመ፨
    - አጽናዕከ፡ በእደ፡ ልብ፡ መንኖ፡ ጥሪት፡ ቀስታመ፨
    - ፍዳ፡ ደመ፡ ግፍዑ፡ ለወልድክሙ፡ ትከዓው፡ ደመ፨
  3:
    - ተማሕፀንኩ፡ በፀአትክሙ፡ እምጽርሕክሙ፡ ርሱይ፨
    - ዘመዝገበ፡ ወርቅ፡ ውስቴቱ፡ ወንዋየ፡ ብሩር፡ ጽሩይ፨
    - ከመ፡ በእንተ፡ ጽድቅ፡ ትቁሙ፡ ውስተ፡ ዐውደ፡ መፍርህ፡ ሥቃይ፨
    - ዮስጦስ፡ ደመና፡ ሣህል፡ ወታውክልያ፡ ሰማይ፨
    - ዝናመ፡ ጥዒና፡ አዝንሙ፡ ለብእሲ፡ ድዉይ፨
  4:
    - ተማሕፀንኩ፡ በንግደትክሙ፡ እምአንጾኪያ፡ ሀገር፨
    - እስከ፡ ብሔረ፡ ግብጽ፡ ዐባይ፡ ውስተ፡ ከርሠ፡ ሐመር፡ በባሕር፨
    - ከመ፡ ዘይነግድ፡ ወርቀ፡ በኃሚሠ፡ ገድል፡ መንክር፨
    - ዮስጦስ፡ ወታውክልያ፡ ብዑላነ፡ ሰማይ፡ ወምድር፨
    - ቅሩበ፡ ጥቃክሙ፡ አኅድሩኒ፡ ለብእሲ፡ ግዩር፨
  5:
    - ተማሕፀንኩ፡ በተዘርዎትክሙ፡ ዮስጦስ፡ ኀበ፡ ስዒድ፨
    - ወታውክልያ፡ ኀበ፡ ብሔረ፡ ካልእ፡ ወባዕድ፨
    - እንዘ፡ ትትፈለጡ፡ በግብር፡ እምዘ፡ ዚአክሙ፡ ወልድ፨
    - አመ፡ ትትጋብኡ፡ ውስተ፡ ሰማያዊት፡ ዐጸድ፨
    - ላእካነ፡ ገጽ፡ ኩኑኒ፡ ኅበ፡ አብ፡ ዋሕድ፨
  6:
    - ተማሕፀንኩ፡ በቀዊሞትከ፡ ቅድመ፡ አርያኖስ፡ መኰንን፨
    - ከመ፡ ውስተ፡ ሰማይ፡ ትቁም፡ ኀበ፡ የማነ፡ ወልድ፡ መድኅን፨
    - ኦዮስጦስ፡ ዘመደ፡ ነገሥት፡ ኄራን፨
    - አትልወኒ፡ ከመ፡ አትለውካ መንገለ፡ ስቴ፡ ገድል፡ ወይን፨
    - ለታውክልያ፡ ሥርጉት፡ በላህይ፡ ወስን፨
  7:
    - ተማሕፀንኩ፡ በተመትሮትክሙ፡ እንዘ፡ ኢትፈርሁ፡ ሰይፈ፨
    - እስከ፡ ሥጋክሙ፡ ቦቱ፡ እምፃማ፡ ድል፡ አዕረፈ፨
    - ዮስጦስ፡ ታውክልያ፡ እለ፡ ኰነንክሙ፡ እልፈ፨
    - ከመ፡ አእምር፡ ምሳሌ፡ ጽድቅ፡ ወነገረ፡ ጥበብ፡ ትሩፈ፨
    - ይኩነኒ፡ ጸጋክሙ፡ ሠናየ፡ ሐጻፈ፨
tarafa_malke:
  1:
    - ሰላም፡ ለክሙ፡ ማእከሌክሙ፡ በጽድቅ፡ መንግሥተ፡ ሰማያት፡ ነያ፨
    - ፍዳ፡ መንግሥትክሙ፡ ትኩን፡ ዘአንጾኪያ፨
    - ዮስጦስ፡ ወታውክልያ፨
  2:
    - ሰላም፡ ለክሙ፡ አፍራሲክሙ፡ ይኩኑ፡ ደመናተ፡ ኃይል፡ ወጸጋ፨
    - አዝማደ፡ አበሊ፡ ሕፃን፡ እንበለ፡ ንትጋ፨
    - መነንክሙ፡ አፍራሰ፡ ሥጋ፨
  3:
    - ሰላም፡ ለክሙ፡ እግዚእ፡ ዮስጦስ፡ ወታውክልያ፡ እግዝእት፨
    - ግዑዛነ፡ መንፈስ፡ ትኩኑ፡ ወሰብአ፡ መንግሥት፨
    - አግዐዝክሙ፡ ነፍሰ፡ አግብርት፨
  4:
    - ሰላም፡ ለክሙ፡ እዮስጦስ፡ ወታውክልያ፡ ለዓለመ፡ ዓለም፡ ይሄሉ፨
    - ዝክረ፡ ምጽዋትክሙ፡ ጽድቅ፡ በኀበ፡ ኵሉ፨
    - መጻሕፍት፡ ከመ፡ ይቤሉ፨
  5:
    - ሰላም፡ ለክሙ፡ ሶበ፡ ታውክልያ፡ ዮስጦስ፡ ነገረተከ፡ በቃል፨
    - ብስራተ፡ ረድኤት፡ ዘሰምዓት፡ እምቃለ፡ ድንግል፨
    - ተደለውከ፡ ለፍና፡ ገድል፨
  6:
    - ሰላም፡ ለከ፡ ንጉሠ፡ ነገሥት፡ ዮስጦስ፡ ወርእሰ፡ ኵሉ፡ ሥዩም፨
    - ወታውክልያ፡ ንግሥት፡ እምክብረ፡ ዓለም፨
    - አብደርክሙ፡ ክዒወ፡ ደም፨
  7:
    - ሰላም፡ ለከሙ፡ ሥርወ፡ ሀገራ፡ ዮስጦስ፡ ለአንጾኪያ፡ እምርት፨
    - ወታውክልያ፡ እመ፡ ሰማዕት፨
    - ዕቀቡኒ፡ ወትረ፡ በኍልቈ፡ ዕለት፨
    - እምጸላኢ፡ ወኅቡእ፡ መሥገርት፨
---
The title of this text is not extant and must be inferred.