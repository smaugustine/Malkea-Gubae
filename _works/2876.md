---
type: malkəʾ

chaine: [157]

subjects: [phib]

stanzas:
  1:
    - ሰላም፡ ለዝክረ፡ ስምከ፡ ዘተጸውዐ፡ በእልፍ፨
    - ወለሥዕርትከ፡ ኪሩብ፡ ዘይጼልሎ፡ በክንፍ፨
    - ኢትፍልጠኒ፡ አቢብ፡ እምከብካበ፡ መርዐ፡ ጽሑፍ፨
    - እምዘተወልዱ፡ አዕናቍ፡ ወባሕርየ፡ ነፋሳት፡ አእላፍ፨
    - እማሕፀነ፡ ዝንቱ፡ መድም፡ ገድልከ፡ ሰደፍ፨
  25:
    - ሰላም፡ ለበድነ፡ ሥጋከ፡ ርጢነ፡ ዘተመሰለ፨
    - ወዘአፈወ፡ ጸበለ፨
    - እስመ፡ ለከ፡ አቢብ፡ እግዚአብሔር፡ መሐለ፨
    - እንዘ፡ ይብል፡ ዘይገብር፡ ተዝካረ፡ ወዘየሐንጽ፡ መርጡለ፨
    - እስከነ፡ ዐሥርቱ፡ ትውልድ፡ ኢይሬኢ፡ ሀጕለ፨
  26:
    - ሰላም፡ ለህላዌ፡ ሥጋከ፡ ከመ፡ ተብህለ፡ ነገር፨
    - ኀበ፡ አስተዳለወ፡ ላቲ፡ እግዚአብሔር፨
    - መክብበ፡ ትሩፋት፡ አቢብ፡ ወበዓለ፡ ገራህት፡ ሥሙር፨
    - ዕሥየኒ፡ ሊተ፡ ለቅኑይከ፡ በክብር፨
    - ዕሤተ፡ ሰማያዌ፡ ወአኮ፡ ዘምድር፨
  27:
    - መሥዋዕተ፡ ስብሐት፡ ነፍስከ፡ እመ፡ ሠምረት፡ ቦቱ፨
    - ናሁ፡ አብጻሕኩ፡ ለመላክኢከ፡ በበ፡ ክልኤቱ፨
    - ኢትመንነኒ፡ አቢብ፡ ወኢትግድፈኒ፡ በእንተ፡ ዝንቱ፨
    - አመ፡ ይጸላእ፡ ዘይትፈቀር፡ እስመ፡ ብእሴ፡ ጌጋይ፡ ውእቱ፨
    - ወአመ፡ ዘይጸላእ፡ ይትፈቀር፡ በዓለም፡ ከንቱ፨
tarafa_malke:
  1:
    - ሰላም፡ ለከ፡ ይደልወከ፡ ሰላም፡ እምንባበ፡ ኵሉ፡ ልሳን፨
    - አቢብ፡ አንተ፡ አበ፡ ብዙኃን፨
    - ለሰማዕት፡ ወለጻድቃን፨
  5:
    - ሰላም፡ ለከ፡ በኪዳንከ፡ ጽኑዕ፡ ወሕማምከ፡ ትሩፍ፨
    - አቢብ፡ አንተ፡ አበ፡ አእላፍ፨
    - ጹረኒ፡ ዘልፈ፡ በአምሳለ፡ ክንፍ፨
    - ለአዕድዎ፡ እምቀልቀል፡ ወጸድፍ፨
---