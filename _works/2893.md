---
type: malkəʾ

chaine: [174]

titles:
  -
    gez: Malkəʾa Māryām Ṣəyon Kāləʾāy
    en: Second Image of Mary Sion

subjects: [mary-sion]

stanzas:
  1:
    - ሰላም፡ ለዝክረ፡ ስምኪ፡ ስመ፡ ዕበይ፡ ወተልዕሎ፨
    - ዘያጸድቆ፡ ለኃጥእ፡ ሶበ፡ ይጼውዐኪ፡ በተወክሎ፨
    - ማርያም፡ ጽዮን፡ ታቦተ፡ ቀዳሚት፡ ሴሎ፨
    - ለስምኪ፡ ቅዱስ፡ በውሑድ፡ ተንብሎ፨
    - ናሁ፡ ወጠንኩ፡ ሰላመ፡ እብሎ
  2:
    - ሰላም፡ ሰላም፡ ለዝክረ፡ ስምኪ፡ ሐመር፨
    - ዘአዕደወ፡ ዓለመ፡ እምቀላየ፡ ጻማ፡ ወጻዕር፨
    - ማርያም፡ ጽዮን፡ ልዕልተ፡ ስም፡ ወዝክር፨
    - ይገንዩ፡ ለዕበይኪ፡ ተዐይነ፡ ሰማይ፡ ወምድር፨
    - እስመ፡ ወለድኪዮ፡ ለእግዚኦሙ፡ በመንክር፡ ምስጢር፨
  4:
    - ሰላም፡ ለርእስኪ፡ ቅብአ፡ ቅድስና፡ መንክር፨
    - ዘተቀብአ፡ ቅድመ፡ በእደ፡ እግዚአብሔር፨
    - ታቦተ፡ መድኃኒት፡ ጽዮን፡ ወመርገመ፡ አረፍት፡ ዘሰናኦር፨
    - ላዕሌኪ፡ አመ፡ ተጽሕፈ፡ ፊደለ፡ ህላዌ፡ ክቡር፨
    - ብልጣሶር፡ ሰይጣን፡ ተቀትለ፡ በምዕር፨
  18:
    - ሰላም፡ ለክሳድኪ፡ ዘአነቀ፡ ቃማ፡ ብፅዓን፨
    - በአፈ፡ ንጉሥ፡ ሰሎሞን፨
    - ታቦተ፡ መድኃኒት፡ ጽዮን፡ ነገደ፡ ካልኣን፨
    - አመ፡ ፄወዉኪ፡ በግበ፡ ኤሊ፡ ካህን፨
    - ተቀጥቀጠ፡ ቤል፡ ወወድቀ፡ ዳጎን፨
  30:
    - ሰላም፡ ለአጥባትኪ፡ እለ፡ አውሐዛ፡ ሐሊበ፨
    - አመ፡ ወለድኪ፡ ወልደ፡ እንበለ፡ ታእምሪ፡ ሰብሳበ፨
    - ማርያም፡ ልብየ፡ በሐብለ፡ ፍቅርኪ፡ ተስሕበ፨
    - መኑ፡ ከማኪ፡ ጽዮን፡ እምትውልደ፡ አንስት፡ ተረክበ፨
    - በድንግልና፡ ዘአጥበወ፡ ጥበ፨
  35:
    - ሰላም፡ ለኅሊናኪ፡ ኅአልዮ፡ ርኅራኄ፡ ልማዱ፨
    - ለኵሉ፡ ፍጥረት፡ በበ፡ ዘመዱ፨
    - ማርያም፡ ጽዮን፡ ለእግዚአብሔር፡ ማኅፈዱ፨
    - እስመ፡ ኀደረ፡ ላዕሌኪ፡ እምነ፡ ሥልስቱ፡ አሐዱ፨
    - ዕድዋኒሃ፡ ለነፍስ፡ ደንገፁ፡ ወርዕዱ፨
  37:
    - ሰላም፡ ለንዋየ፡ ውስጥኪ፡ አምሳለ፡ ቀዳሚት፡ ሀይከል፨
    - ዘይጼልል፡ ባቲ፡ መንፈስ፡ ቅዱስ፡ ምሥሃል፨
    - ማርያም፡ ጽዮን፡ ታቦተ፡ ሕጉ፡ ለልዑል፨
    - አመ፡ ተሥዕለ፡ ላዕሌኪ፡ ፊደለ፡ ባሕርዩ፡ ለቃል፨
    - እምዓለም፡ ሰሰለ፡ ምንሳዌ፡ ወሐጕል፨
  55:
    - ሰላም፡ ለትንሣኤኪ፡ በኀይለ፡ ወልድኪ፡ ኢመዋቲ፨
    - እምነ፡ ሙታን፡ ተንሣእኪ፡ እምድኅረ፡ ዕለታት፡ ክልኤቲ፨
    - ዐጽቀ፡ መድኃኒት፡ ጽዮን፡ ዘሠረፅኪ፡ እምጕንደ፡ ማቲ፨
    - ኢይትዔረይዋ፡ ዘንተ፡ ለክብረ፡ ትንሣኤኪ፡ ዛቲ፨
    - ትንሣኤ፡ ምዉት፡ ዘቢታንያ፡ ወወለት፡ አሐቲ፨
  56:
    - ሰላም፡ ለዕርገትኪ፡ እምዝኅርኪ፡ ሊቶስጥራ፨
    - አመ፡ ዕርገትኪ፡ ኮነ፡ ውስተ፡ ሰማያዊት፡ ደብተራ፨
    - ማርያም፡ ጽዮን፡ ክልልተ፡ መዊእ፡ ጌራ፨
    - ተቀበሉኪ፡ አሜሃ፡ ሥርግዋነ፡ ዕበይ፡ ሐራ፨
    - እንዘ፡ ይዜምሩ፡ በሐዋዝ፡ ዕንዚራ፨
  57:
    - ሰላም፡ ለፍልሰተ፡ ሥጋኪ፡ እምጌቴሴማኒ፡ ዔላም፨
    - አመ፡ ፍልሰትኪ፡ ኮነ፡ ውስተ፡ ሰማያዊት፡ ሳሌም፨
    - ማርያም፡ ጽዮን፡ ጸወነ፡ ምእመናን፡ ዘቅድም፨
    - ወረዱ፡ ይትቀበሉኪ፡ ምስለ፡ አቡኪ፡ አዳም፥
    - አበው፡ ቅዱሳን፡ አብርሃም፡ ወሴም፨
  58:
    - በዝንቱ፡ ማሕሌት፡ ኀቤኪ፡ ዘሰአለ፨
    - ወበኪዳንኪ፡ ዘተወከለ፨
    - ማርያም፡ ለኪ፡ ከመ፡ ወልድኪ፡ መሐለ፨
    - ኵሉ፡ ሰብእ፡ ውስተ፡ ዐውደ፡ ሥቃይ፡ ዘኤለ፨
    - ፍጡነ፡ እምኔኪ፡ ይረክብ፡ ሣህል፨
  59:
    - እንዘ፡ ሀሎኩ፡ በተሰዶ፡ ሶበ፡ ፍቅርኪ፡ አገበረኒ፨
    - ሐለይኩ፡ ለኪ፡ ማሕሌተ፡ በቃለ፡ ሰቆቃው፡ ማኅዘኒ፨
    - ማርያም፡ ጽዮን፡ ወላዲተ፡ ክርስቶስ፡ መድኃኒ፨
    - እንበለ፡ ጐንድዮ፡ ዐስበ፡ ጻማየ፡ ይኩነኒ፨
    - መንገለ፡ ንስሓ፡ ፍጡነ፡ ሜጥኒ፨
tarafa_malke:
  1:
    - ስብሐት፡ ለኪ፡ ጽዮን፡ ማርያም፡ በኍልቈ፡ ኵሉ፡ ሥዕርትየ፨
    - ስብሐት፡ ለኪ፡ ጽዮን፡ ማርያም፡ በኍልቈ፡ ኵሉ፡ አዕጽምትየ፨
    - ስብሐት፡ ለኪ፡ ጽዮን፡ ማርያም፡ በኍልቈ፡ ኵሉ፡ ዘተርእየ፨
    - ስብሐት፡ ለኪ፡ ጽዮን፡ ማርያም፡ በኍልቈ፡ ኵሉ፡ ዘኢያስተርአየ፨
    - ስብሐተ፡ ድንግልናኪ፡ ዘልፈ፡ ይነግር፡ አፉየ፨
  2:
    - ዘኢያፈቅረኪ፡ ጽዮን፡ ማርያም፡ ውኩፈ፡ ኢይኩን፡ ጸሎቱ፨
    - ይትገዘም፡ ኑኀ፡ ዓመቱ፡ ወይጥፋእ፡ በከንቱ፨
    - በአፈ፡ መላእክት፡ ወሰብእ፡ ይትረገም፡ ለለ፡ ሰዓቱ፨
    - ዘያስተማስሎ፡ በተውኔት፡ ለማሕሌተ፡ ንግሥኪ፡ ዝንቱ፨
    - ጌጋዩ፡ ኃጢአቱ፡ ኢይትኀደግ፡ ሎቱ፨
---
The text is composed following the structure of [*Malkəʾa Māryām*](../2891/), having one stanza for each stanza in that *malkəʾ* plus an additional stanza at the beginning and at the end.