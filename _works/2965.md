---
type: malkəʾ

chaine: [246]

subjects: [gabriel]

stanzas:
  1:
    - ሰላመ፡ ገብርኤል፡ መልአክ፡ በላዕለ፡ ማርያም፡ ዘአዕረፈ፨
    - ከመ፡ እዜኑ፡ ሕዳጠ፡ ወአኮ፡ ትሩፈ፨
    - እግዚአብሔር፡ ሀበኒ፡ ሲሳየ፡ ልቡና፡ መጽሐፈ፨
    - ወአፉየ፡ ሙሴ፡ ለእመ፡ ኮነ፡ ጸያፈ፨
    - ጰራቅሊጦስ፡ አሮን፡ ይኩነኒ፡ አፈ፨
  2:
    - ሰላም፡ ለተፈጥሮትከ፡ በሌሊተ፡ አሑድ፡ ቀዳሙ፨
    - እምኀበ፡ ወኢምንት፡ ግብር፡ ዘኢይጤየቅ፡ ትርጓሜ፡ ስሙ፨
    - ሐዋርያ፡ ልደት፡ ገብርኤል፡ ለበለዓለም፡ ኮከበ፡ ሕልሙ፨
    - እንተ፡ ተሥዕለ፡ በላዕሌከ፡ መልክአ፡ ሕፃን፡ ወእሙ፨
    - ንጉሠ፡ አይሁድ፡ ዝንቱ፡ ዘይቤ፡ ማሕተሙ፨
  3:
    - ሰላም፡ ለዝክረ፡ ስምከ፡ ዘኢይተርጐም፡ ምሥጢር፨
    - ባሕቱ፡ ይመስል፡ ብሂለ፡ እግዚእ፡ ወገብር፨
    - ገብርኤል፡ ኪሩብ፡ ጸዋሬ፡ ዐቢይ፡ መንበር፨
    - ሕዝቅኤል፡ ዘነጸረከ፡ በአምሳለ፡ ብእሲ፡ ክቡር፨
    - ምስለ፡ ገጸ፡ ላሕም፡ ወአንበሳ፡ ወቀሊል፡ ንስር፨
  4:
    - ሰላም፡ ለሥዕርተ፡ ርእስከ፡ ወለርእስከ፡ በአምኃ፨
    - ዘአስተቀጸሎ፡ አምላክ፡ አክሊለ፡ ቅዳሴ፡ ስቡሐ፨
    - ገብርኤል፡ ፀሓይ፡ እንተ፡ ትሠርቅ፡ ጽባሐ፨
    - ብርሃነ፡ ቃልከ፡ እስከ፡ አጽናፈ፡ ምድር፡ በጽሐ፨
    - ወውስተ፡ ኵሉ፡ ዓለም፡ ጸዳልከ፡ ሰፍሐ፨
  25:
    - ሰላም፡ ለቆምከ፡ አካለ፡ ፍሥሓ፡ ወኑዛዜ፨
    - ወለመልክእከ፡ ሕያው፡ እምጥንተ፡ ዓለም፡ እስከ፡ ይእዜ፨
    - አለብወኒ፡ ገብርኤል፡ ሐሳበ፡ መዋዕል፡ ዘበበ፡ ጊዜ፨
    - እስራኤል፡ ልብየ፡ ጼዋ፡ ፋርስ፡ እስከ፡ ይከውን፡ አግኣዜ፨
    - ውስተ፡ ምድረ፡ ርስት፡ ዳግመ፡ እገብእ፡ ማእዜ፨
  26:
    - አልቦእምሰብእ፡ ዘከማየ፡ ዘይቴክዝ፡ ነግሀ፡ ወሰርከ፨
    - ወአልቦ፡ እመላእክት፡ ናዛዜ፡ ሕዙናን፡ ዘከማከ፨
    - ወበእንተ፡ ዝ፡ ኀሠሥኩ፡ አእሚርየ፡ ኪያከ፨
    - ኦገብርኤል፡ ናዝዘኒ፡ ወአስምዐኒ፡ ቃለከ፨
    - ዕሤተ፡ ጸሎትየ፡ ዝንቱ፡ ዘአቅረብኩ፡ ለከ፨
---