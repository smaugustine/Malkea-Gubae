---
type: malkəʾ

chaine: [122, 123]

titles:
  -
    gez: Malkəʾa ʾIyyasus
    en: Image of Jesus

subjects: [jesus]

masgabbiya:
  1:
    - ኢየሱስ፡ ኢየሱስ፡ ኢየሱስ፡ ክርስቶስ፨
    - ዘሠረፅከ፡ እምቤተ፡ ሌዊ፡ ኮሬባዊ፡ መለኮታዊ፨
    - ቃል፡ ሰማያዊ፡ እምድንግል፡ ተወልደ፨

stanzas:
  1:
    - ሰላም፡ ለዝክረ፡ ስምከ፡ ስመ፡ መሐላ፡ ዘኢይሔሱ፨
    - በአንበረ፡ ቅድመ፡ እግዚአብሔር፡ በአትሮንሱ፨
    - ኢየሱስ፡ ክርስቶስ፡ ለዳዊት፡ ባሕርየ፡ ከርሡ፨
    - አክሊለ፡ ስምከ፡ እንዘ፡ ይትቄጸል፡ በርእሱ፨
    - አህጉረ፡ ፀር፡ ወረሰ፡ ኢያሱ፨
  2:
    - ሰላም፡ ለሥዕርተ፡ ርእስከ፡ ዘሥሙር፡ አብቋሉ፨
    - ወጽፉቅ፡ ጥቀ፡ ለአርዘ፡ ሊባኖስ፡ አምሳለ፡ ቈጽሉ፨
    - ኢየሱስ፡ ክርስቶስ፡ ሊቀ፡ ካህናት፡ ዘላዕለ፡ ኵሉ፨
    - ይሠዐል፡ በልሳንየ፡ ለውዳሴ፡ ፊደሉ፨
    - ኢይትገደፍ፡ ዲበ፡ ምድር፡ ንባቡ፡ ወቃሉ፨
  48:
    - ሰላም፡ ለዕርገትከ፡ ዘኢይትረከብ፡ መጠኑ፨
    - ወለንብረትከ፡ ሰላም፡ ለአቡከ፡ ውስተ፡ የማኑ፨
    - ኢየሱስ፡ ክርስቶስ፡ እለ፡ ኪያከ፡ ተአምኑ፨
    - ቅዱሳነ፡ ዘእምኀቤከ፡ ወንጹሓነ፡ ይኩኑ፨
    - ጰራቅሊጦስሃ፡ መንፈሰከ፡ ፈኑ፨
  49:
    - ሰላም፡ እብል፡ ለምጽአትከ፡ ከዋላ፨
    - በደመና፡ ሰማይ፡ ብርህት፡ ዘትጸድል፡ እምሥነ፡ እብላ፨
    - አመ፡ ትመጽእ፡ በስብሐት፡ ክርስቶስ፡ ርእሰ፡ መሐላ፨
    - ጸውዐነ፡ ለአግብርቲከ፡ ውስተ፡ ዐጸደ፡ ፍግዕ፡ ወተድላ፨
    - ናንሶሱ፡ ምስሌከ፡ በሐዳስ፡ ቀጸላ፨
  50:
    - እምሥራቀ፡ ፀሓይ፡ እስከ፡ ነዐረብ፡ ይትአኰት፡ ስሙ፡ ለእግዚአብሔር፡ አምላክነ፨
    - ኪያከ፡ ወልዶ፡ ዘፈነወ፡ ለነ፨
    - ኢየሱስ፡ ክርስቶስ፡ ሊቀ፡ ካህናቲኒ፨
    - አስተጋብአነ፡ ኀበ፡ ትረፍቅ፡ መካነ፨
    - ትሑታነ፡ አግብርቲከ፡ ንሕነ፨

tarafa_malke:
  1:
    - ስብሐት፡ ለከ፡ አምላኪየ፡ በኍልቈ፡ ኵሉ፡ ሥዕርትየ፨
    - ስብሐት፡ ለከ፡ አምላኪየ፡ በኍልቈ፡ ኵሉ፡ አዕጽምትየ፨
    - ስብሐት፡ ለከ፡ አምላኪየ፡ በኍልቈ፡ ኵሉ፡ ዘተርእየ፨
    - ስብሐት፡ ለከ፡ አምላኪየ፡ በኍልቈ፡ ኵሉ፡ ዘኢያስተርአየ፨
    - ስብሐተ፡ ሥላሴከ፡ ወትረ፡ ይነግር፡ አፉየ፨
  2:
    - እምኵሉ፡ ይኄይስ፡ በሥላሴከ፡ ተአምኖ፨
    - ወበወላዲትከ፡ ተማሕፅኖ፨
    - ኢየሱስ፡ ክርስቶስ፡ እምቤተ፡ መንግሥት፡ ወተክህኖ፨
    - ተሰብኦተከ፡ እመቦ፡ ዘያስተሐቅር፡ መኒኖ፨
    - ያንኰርኵር፡ ታሕተ፡ ደይን፡ ግዱፈ፡ ከዊኖ፨
---