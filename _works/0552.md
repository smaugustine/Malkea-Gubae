---
type: malkəʾ

habtemichael: [134]

titles:
  -
    gez: Ḥaddis Malkǝʾa Madḫāne ʿĀlam
    en: New Image of the Saviour of the World

subjects: [saviour]

stanzas:
  1:
    - በስመ፡ አብ፡ ወላዲ፡ ወለኵሉ፡ መሠረት፨
    - ወበስመ፡ ወልድ፡ ተወላዲ፡ ዘእንበለ፡ ጥንት፨
    - ወበስመ፡ መንፈስ፡ ቅዱስ፡ ወሃቤ፡ ሕይወት፨
    - እንዘ፡ ይሤለስ፡ በአካላት፡ ወይትወሐድ፡ በመለኮት፨
    - ዘፈጠረ፡ ዓለመ፡ በሥልጣን፡ ወበኅብረት፨
  7:
    - ሰላም፡ ለዝክረ፡ ስምከ፡ ጥዑመ፡ ስም፡ ወዜና፨
    - ኍልቈ፡ አስማቲከ፡ ክቡራት፡ ዘኢይረክቦን፡ ኅሊና፨
    - መድኃኔ፡ ዓለም፡ ወልደ፡ አብ፡ ወወልደ፡ ማርያም፡ ወለተ፡ ሐና፨
    - ዕቀበኒ፡ በሥልጣንከ፡ ከመ፡ ኢይርአይ፡ ሙስና፨
    - አኮኑ፡ ዘሕመምከ፡ ለዓለም፡ ጥዒና፨
  63:
    - ሰላም፡ ለዕርገትከ፡ ምስለ፡ ሥጋ፡ በተዋሕዶ፨
    - እንዘ፡ ያበርህ፡ ከመ፡ ወርኅ፡ በኢተባዕዶ፨
    - መድኃኔ፡ ዓለም፡ ዘሞተ፡ በተዋርዶ፨
    - ዐርገ፡ በስብሐት፡ ወመላእክት፡ ዐውዶ፨
    - ሰዐሮ፡ ለዕቡይ፡ ወለጽልመት፡ ሰደዶ፨
  70:
    - ስብሐት፡ ለከ፡ መድኃኔ፡ ዓለም፡ ንጉሥ፨
    - ዘአፈጸምከኒ፡ መልክእከ፡ በረድኤትከ፡ ቅዱስ፨
    - ወዘወሀብከኒ፡ ኀይለ፡ ዘንተ፡ ከመ፡ አድርስ፨
    - ስረይ፡ አበሳየ፡ ሊተ፡ ለገብርከ፡ ተርአየ፡ ንኡስ፨
    - አሜን፡ ለይኩን፡ እስከ፡ ደኃሪት፡ እስትንፋስ፨
---