---
type: malkəʾ

chaine: [146]

subjects: [tadewos-d-bartarwa]

stanzas:
  1:
    - በስመ፡ እግዚአብሕእር፡ አምላክ፡ አምላከ፡ አማልክት፡ ለሊሁ፨
    - ወበስመ፡ ማርያም፡ ድንግል፡ እንተ፡ ተሳተፈት፡ ብዕለ፡ ጸጋሁ፨
    - ውዳሴ፡ መልክእከ፡ እንብብ፡ ታዴዎስ፡ በበ፡ ጾታሁ፨
    - መሐረኒ፡ በጥበብከ፡ ወአለብወኒ፡ ናሁ፨
    - ከመ፡ ለወልዱ፡ ጥበበ፡ ይሜህር፡ አቡሁ፨
  2:
    - ሰላም፡ ለዝክረ፡ ስምከ፡ በሰሌዳ፡ መንፈስ፡ ልኩእ፨
    - ተበጽአ፡ ብፅዓነ፡ በአፈ፡ መላእክት፡ ወሰብእ፨
    - ምዑዘ፡ ምግባር፡ ታዴዎስ፡ እምጽጌ፡ ረዳ፡ ወቆዕ፨
    - አፍቀረከ፡ ወአዕበየከ፡ እግዚአብሔር፡ እግዚእ፨
    - ወውዳሴ፡ ስምከ፡ መልአ፡ በዓለም፡ ምሉእ፨
  26:
    - ሰላም፡ ለበድነ፡ ሥጋከ፡ ዘገነዝዎ፡ አዕናቈ፡ ብክር፨
    - ወለመቃብሪከ፡ ሰላም፡ ዐፀደ፡ ጥዒና፡ ወፍቅር፨
    - በእንተ፡ ማርያም፡ ታዴዎስ፡ ወበእንተ፡ ወልዳ፡ ፍቁር፨
    - ባርከነ፡ ለደቂቅከ፡ እስክንድራውያን፡ ማኅበር፨
    - ወላዕለ፡ ኑፋቃን፡ ፈኑ፡ ሙስና፡ ወጻዕር፨
  27:
    - ናሁ፡ አቅረብኩ፡ አምጣነ፡ ክሂለ፡ ብየ፨
    - ውዳሴ፡ መልክእከ፡ አባ፡ ወዘዚአከ፡ ግናየ፨
    - ባሕቱ፡ ተወከፍ፡ ታዴዎስ፡ አቡየ፨
    - ሕገ፡ ተወክፈ፡ እግዚእከ፡ ጸሪቀ፡ መበለት፡ ሰኑየ፨
    - እምጸጋከ፡ እንሣእ፡ ሀበኒ፡ ዐስብየ፨
---