---
type: malkəʾ

habtemichael: [95]

subjects: [gabra-maryam-d-hanta]

stanzas:
  1:
    - ማኅበረ፡ ምእመናን፡ ኀበ፡ ተዐየኑ፡ ወአንገለጉ፡ ካዕበ፨
    - ዜና፡ ውዳሴከ፡ እንግር፡ እንዘ፡ እዜኑ፡ ንባበ፨
    - ገብረ፡ ማርያም፡ ጴጥሮስ፡ ዘተዐገሥከ፡ ዕጸበ፨
    - እስመ፡ ለከ፡ እምሰማያት፡ መራኁተ፡ ጽድቅ፡ ተውህበ፨
    - ማዕጾ፡ ኅሊናየ፡ አርኁ፡ ወምላእ፡ ጥበበ፨
  2:
    - ሰላም፡ ለዝክረ፡ ስምከ፡ እምዝክረ፡ መላእክት፡ ዘተበፅዐ፨
    - ወበሥነ፡ ሞገስ፡ ላዕሌሁ፡ ስመ፡ ማርያም፡ ዘተለክአ፨
    - ገብረ፡ ማርያም፡ ከሃሊ፡ ከመ፡ ቃለ፡ ዳዊት፡ አይድዐ፡ 
    - ፍጥር፡ ሊተ፡ እግዚእየ፡ ልበ፡ ካልአ፨
    - ወበውስተ፡ ከርሥየ፡ ሐድስ፡ መንፈሰ፡ ርቱዐ፨
  38:
    - ሰላም፡ ለፍልሰተ፡ ሥጋከ፡ ለፍልሰተ፡ ስምዖን፡ ዘተዛወጋ፨
    - እምደብረ፡ ሊባኖስ፡ እምከ፡ ዘተበፅዐ፡ ሥርዓተ፡ ሕጋ፨
    - ኀበ፡ ሀገሪትከ፡ ሐንታ፡ ገብረ፡ ማርያም፡ አበ፡ እንግልጋ፨
    - ብእደ፡ ወለትከ፡ ኅሪት፡ እንተ፡ ተሰምየት፡ በጸጋ፨
    - አመተ፡ ጽዮን፡ በንጽሕት፡ ወንድግልት፡ በሥጋ፨
  39:
    - ዕበያቲከ፡ እዜኑ፡ ወእነግር፡ በውዳሴ፨
    - ገብረ፡ ማርያም፡ ቀሲስ፡ ዘሦዕከ፡ መሥዋዕተ፡ ካዕሴ፨
    - ምስለ፡ ሱራፌል፡ ካህናት፡ እለ፡ ይለብሱ፡ ሥእለ፡ ብናሴ?
    - ድርገተ፡ ኮንከ፡ በላዕሉ፡ እንዘ፡ ትከውን፡ ብእሴ፨
    - መንበረ፡ ጸባኦት፡ ትዕጥን፡ ወትቀድስ፡ ሥላሴ፨
  40:
    - ናሁ፡ ፈጸምኩ፡ ወሰለጥኩ፡ በድርየ፨
    - እንዘ፡ እነግር፡ ክብረከ፡ ወዘዚአከ፡ ዕበየ፨
    - ገብረ፡ ማርያም፡ ዘንተ፡ ተወኪፈከ፡ አቡየ፨
    - ንስቲተ፡ ለዐስብየ፡ እመዝገብከ፡ ሠናየ፨
    - ድሉ፡ ሊተ፡ ኢታትርፍ፡ ጻማየ፨
  41:
    - ስብሐት፡ ለከ፡ ወለዕበይከ፡ ሃሌ፨
    - ወኍልቈ፡ ፍጥረታት፡ ዘታሕቱ፡ ወበፍቅደ፡ ግብር፡ ዘሉዓሌ፨
    - አምላከ፡ ቅዱሳን፡ ትእዛዘከ፡ ዘጸሐፍኩ፡ በውስተ፡ ጽሌ፨
    - ኢየኀድግ፡ ዘንተ፡ ተአምኖተከከሃሌ፨
    - ኀበ፡ ተራከበኒላሕ፡ ወበጽሐኒ፡ ወይሌ፨
---