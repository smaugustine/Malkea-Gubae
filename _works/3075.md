---
type: malkəʾ

chaine: [355]

subjects: [sebastian]

stanzas:
  1:
    - እንዘ፡ እፈቅድ፡ ፈቂደ፡ ወእትሜነይ፡ ተምኔተ፨
    - ጸሎትከ፡ ወልታ፡ ወስእለትከ፡ ኲናተ፨
    - ስብስትያኖስ፡ በግዕ፡ ዘኢተአምር፡ ጽልሑተ፨
    - ብአእንተ፡ ማርያም፡ ወበእንቲአከ፡ ወጠንኩ፡ ማሕሌተ፨
    - ጥባዕ፡ እግዚእየ፡ ከመ፡ ትፈጽም፡ አንተ፨
  2:
    - ሰላም፡ ለሆህያተ፡ ስምከ፡ በኍልቈ፡ ሰማያት፡ ሳብዑ፨
    - እምቅድመ፡ አዳም፡ ወሔዋን፡ ዘተጠዐጥዑ፨
    - ስብስትያኖስ፡ ቀርን፡ ዘፍቅረ፡ ማርያም፡ ቅንዑ፨
    - ሠራዊተ፡ ንጉሥ፡ ምስለ፡ አሕፃት፡ አመ፡ ላዕሌከ፡ ተንሥኡ፨
    - አእጋረ፡ ኅሊናከ፡ ወሥጋከ፡ ድኅሪተ፡ ኢገብኡ፨
  25:
    - ሰላም፡ ለአጻብዒከ፡ አዕጹቀ፡ አእጋር፡ ክልኤ፨
    - ወለአጽፋሪከ፡ ሰላም፡ ዘኢጥሙኣት፡ በማየ፡ ዝንጋዔ፨
    - ስብስትያኖስ፡ ኅሩይ፡ ዘወልደ፡ ማርያም፡ ቍልዔ፨
    - አዝንም፡ በላዕሌየ፡ በረከተከ፡ በቋዔ፨
    - ወበላዕለ፡ ፀርየሰ፡ ዘሰዶም፡ ግፍታኤ፨
---