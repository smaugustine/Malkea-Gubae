---
type: malkəʾ

subjects: [guardian-angel]

stanzas:
  1:
    - ስመ፡ አብ፡ ወወልድ፡ ወመንፈስ፡ ቅዱስ፡ አሐዱ፡ አምላክ፡ ሠራዒ፨
    - ሥነ፡ ሠርጐ፡ ሰማይ፡ ወምድር፡ ወስእለተ፡ ኵሉ፡ ሰማዒ፨
    - መልአከ፡ ዑቃቤ፡ ዘትሬኢ፡ ወዘኢታስተርኢ፨
    - ይትመላህ፡ ቅድመ፡ ገጽየ፡ ሰይፈ፡ እዴከ፡ በላዒ፨
    - ዘንተ፡ ርእዮ፡ ለይኅፍር፡ ጸላኢ፨
  2:
    - ሰላም፡ ለተፈጥሮትከ፡ ከመ፡ ነገረ፡ ቃለ፡ መጽሐፍ፨
    - ዘኢይትነገር፡ ኩነቱ፡ ወክዋኔሁ፡ ዘዘልፍ፨
    - መልአከ፡ ዑቃቤየ፡ አጽድል፡ ገጸ፡ ዚአየ፡ በክንፍ፨
    - ከመ፡ በብርሃን፡ አጽደለ፡ ሥነ፡ ገጸ፡ ሙሴ፡ ግዙፍ፨
    - እስከ፡ ነጽሮቶ፡ ኢክህሉ፡ እስራኤል፡ አእላፍ፨
  3:
    - ሰላም፡ ለዝክረ፡ ስምከ፡ ወለሥዕርትከ፡ ድሉል፨
    - ወለርእስከ፡ ሰላም፡ ተቀጻሊ፡ ብሩህ፡ አክሊል፨
    - መልአከ፡ ዑቃቤየ፡ ነዓ፡ እንዘ፡ ትረውጽ፡ በኀይል፨
    - አመሐልኩከ፡ በጸሎታ፡ ለማርያም፡ ድንግል፨
    - ከመ፡ ትዕቀበኒ፡ እመንሱት፡ ወሀጕል፨
  17:
    - ሰላም፡ ለአጻብዒከ፡ ወለአጽፋሪከ፡ ጽዕድዋን፨
    - ወለቆምከ፡ ዓዲ፡ ሠናየ፡ መልክእ፡ ወሥን፨
    - መልአከ፡ ዑቃቤ፡ ምስሌየ፡ እንዘ፡ ትቀውም፡ በይምን፨
    - አብሰረኒ፡ ብስራተ፡ ጽድቅ፡ እንተ፡ አልቦቱ፡ ኀዘን፨
    - ለዘካርያስ፡ ከመ፡ አብሰርኮ፡ ብስራተ፡ በእዝን፨
  18:
    - አምኃ፡ ሰላም፡ አቅረብኩ፡ ለመልክእከ፡ ክሡተ፨
    - ለለ፡ አሐዱ፡ አሐዱ፡ እንዘ፡ አተሉ፡ ክልኤተ፨
    - መልአከ፡ ዑቃቤየ፡ ነዓ፡ እንዘ፡ ትተሉ፡ ድኅሪተ፨
    - ወኢትትፈለጥ፡ እምኔየ፡ መዓልተ፡ ወሌሊተ፨
    - አምጣነ፡ ምክሕየ፡ ወተስፋየ፡ አንተ፨
  19:
    - ከመ፡ ጠለ፡ አርሞንኤም፡ ዘይወርድ፡ እምአድባረ፡ ጽዮን፡ ላዕላዊት፨
    - ጠለ፡ ፍቅረ፡ ዚአየ፡ ይረድ፡ ዲበ፡ ልበ፡ ኵሉ፡ ፍጥረት፨
    - መልአከ፡ ዑቃቤ፡ ቅብአኒ፡ ቅብአ፡ ቀርነ፡ ሐዋዝ፡ ዕፍረት፨
    - በከመ፡ ቀብኦ፡ ሳሙኤል፡ ሊቀ፡ ካህናት፨
    - ቅብአ፡ ፯ቱ፡ ሀብታት፡ ለንጉሥ፡ ዳዊት፨
---