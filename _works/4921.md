---
type: malkəʾ

subjects: [estifanos-gg]

stanzas:
  1:
    - ለእግዚአብሔር፡ አብ፡ አቀድም፡ አእኵቶቶ፨
    - በከመ፡ ይቤ፡ ጳውሎስ፡ ልሳነ፡ ዕፍረት፡ መምህረ፡ ቲቶ፨
    - ለእስጢፋኖስ፡ ጻድቅ፡ ለዘይዜኑ፡ ሠናይቶ፨
    - አመ፡ ምንዳቤሁ፡ ከመ፡ ይትወክፍ፡ ጸሎቱ፨
    - ወእምዕሤቱ፡ ፍጹመ፡ ኢያሕፅፅ፡ ዕሤቶ፨
  2:
    - ሰላም፡ ለዝክረ፡ ስምከ፡ በአፈ፡ መላእክት፡ ዘተንእደ፨
    - ወለሥዕርትከ፡ ሰላም፡ በቅብአ፡ ጠለ፡ ደም፡ ዘጽሕደ፨
    - እስጢፋኖስ፡ ሥቃየ፡ እንተ፡ ረሰይከ፡ ማእደ፨
    - ከመ፡ እክሀል፡ ወድሶተከ፡ ዐቅመ፡ ልብየ፡ ፈቀደ፨
    - ማእሰረ፡ ልሳንየ፡ ፍታሕ፡ ሰፊሐከ፡ እደ፨
  30:
    - ለመልክእከ፡ ኵሎን፡ እንዘ፡ እብሎን፡ በሐ፨
    - ለዘይጼሊ፡ ብእሲ፡ ይኩኖ፡ ምክሐ፨
    - አሕባለ፡ ኃጥኣን፡ ላዕሌሁ፡ ሶበ፡ ተጸፍራ፡ ወሰፍሐ፨
    - ሀቦ፡ ኀይለ፡ ወመዊአ፡ እስጢፋኖስ፡ ሶቤሃ፨
    - መላእክተ፡ ሰማይ፡ ይቅኒ፡ ወይገሥጽ፡ ወርኀ፨
  31:
    - ሰማዕተ፡ ክርስቶስ፡ እስጢፋኖስ፡ ምዑዘ፡ ምግባር፡ እምናርዱ፨
    - ረኪበ፡ ሕማማት፡ ተድላሁ፡ ወተወክፎ፡ ሥቃይ፡ መፍቅዱ፨
    - ለእለ፡ በሥጋ፡ ሀለዉ፡ ወለእለ፡ ህየ፡ ነገዱ፨
    - ባርኮሙ፡ ለደቂቅከ፡ ለለ፡ አሐዱ፡ አሐዱ፨
    - ከመ፡ ባረኮ፡ አብርሃም፡ ለይስሐቅ፡ ወልዱ፨
  32:
    - አምኃ፡ ሰላም፡ አረርኩ፡ እምድረ፡ ሕሊና፡ ዕሙቅ፨
    - እንዘ፡ ሩጸትየ፡ ድኩም፡ በእደ፡ ልሳን፡ ረቂቅ፨
    - ተወከፍ፡ ሊተ፡ እግዚኦ፡ እስጢፋኖስ፡ ጻድቅ፨
    - ከመ፡ ተወክፈ፡ እግዚእከ፡ እመባአ፡ ብሩር፡ ወወርቅ፨
    - እምእደ፡ መበለት፡ ነዳይት፡ ክልኤ፡ ጸሪቅ፨
---