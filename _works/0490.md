---
type: malkəʾ

habtemichael: [220]

subjects: [three-youths]

stanzas:
  1:
    - ኀበ፡ ክርስቶስ፡ አምላኪየ፡ ኣቀድም፡ ጸልዮ፨
    - ወኀበ፡ ማርያም፡ እስእል፡ በእንተ፡ ጌጋይየ፡ አስተሥርዮ፨
    - ድርሳነ፡ ሠለስቱ፡ ደቂቅ፡ ከመ፡ እንግር፡ በተጋንዮ፨
    - እደ፡ ኅሊናየ፡ ይጽብት፡ ለመጽሐፍ፡ ቀላዮ፨
    - "[This line is missing.]"
  2:
    - በከመ፡ ድኅንክሙ፡ ቅድመ፡ እምእቶነ፡ እሳት፡ ነዳዲ፨
    - በትእዛዘ፡ አምላክ፡ እብኖዲ፨
    - አናንያ፡ ወአዛርያ፡ ወሚሳኤል፡ ዓዲ፨
    - አድኅኑኒ፡ ወባልሑኒ፡ እመሥገርተ፡ ሰይጣን፡ ረዋዲ፨
    - በቀለ፡ አቡየ፡ ወእምየ፡ እፍዲ፨
  3:
    - ሰላም፡ እብል፡ ለዝክረ፡ ስምክሙ፡ በኢያንትጎ፨
    - ለልብየ፡ መዋቲ፡ ሐብለ፡ ፍቅርክሙ፡ እስመ፡ መዘጎ፨
    - ሲድራቅ፡ ወሚሳቅ፡ ወአብደናጎ፨
    - ከመ፡ ዐቀብክሙ፡ ለልዑል፡ ሕጎ፨
    - ኰነነ፡ ጸሎትክሙ፡ ሰማየ፡ ዐሪጎ፨
  4:
    - ሰላም፡ ለሥዕርተ፡ ርእስክሙ፡ ነደ፡ እሳት፡ ዘኢለከፎ፨
    - ወለርእስክሙ፡ ሰላም፡ ርስነ፡ ነበልባል፡ ዘኢቀሰፎ፨
    - ሠለስቱ፡ ደቂቅ፡ ቅጥቀጥተ፡ ርእሱ፡ ለግልፎ፨
    - ገብርኤል፡ መልአክክሙ፡ ነደነክሙ፡ አክናፎ፨
    - ከመ፡ ዘይከድኖ፡ ለንህብ፡ እደ፡ ሰብእ፡ ቀፎ፨
  30:
    - ሰላም፡ ለመቃብሪክሙ፡ ኀበ፡ ሖርክሙ፡ ምድረ፡ ጽማዌ፨
    - ዳንኤል፡ ነቢይ፡ አመ፡ ቀተሎ፡ ለአርዌ፨
    - ሠለስቱ፡ ደቂቅ፡ ምሉኣነ፡ ጥበብ፡ ወልባዌ፨
    - አድኅኑኒ፡ ወባልሑኒ፡ እመሥገርተ፡ ሕማም፡ ምንሳዌ፨
    - በላዕለ፡ እምየ፡ ዘአምጽአ፡ ደዌ፨
  31:
    - ይደልዎሙ፡ ብፅዐ፡ ወመሐና፡ ለዘሰመዩ፨
    - ወኪያክሙ፡ ዘፈረዩ፨
    - ሠለስቱ፡ ደቂቅ፡ በእንቲአየ፡ ጸልዩ፨
    - እምልብየ፡ ወእምኅሊናየ፡ ሦከ፡ ኀጢአት፡ ጻሕይዩ፨
    - ከመ፡ በዲቤሁ፡ ኢይፍረይ፡ ለስሕተት፡ ጌጋዩ፨
  32:
    - አምኃ፡ ሰላም፡ ወፍቅር፡ መሥዋዕተ፡ ልቡና፡ ወፈውስ፨
    - በዝ፡ ብሔር፡ ወበዝመቅደስ፨
    - ሠለስቱ፡ ደቂቅ፡ ነቢያተ፡ ነነዌ፡ ወፋርስ፨
    - ጸሪቀ፡ መበለት፡ አሐቲ፡ በከመ፡ ተወክፈ፡ ክርስቶስ፨
    - ተወከፍ፡ ጸሎትየ፡ እንተ፡ ባሕር፡ ወየብስ፨
tarafa_malke:
  1:
    - ሰማዕታተ፡ አምላክ፡ ልዑል፡ ዘኢሰገድክሙ፡ ለምስል፨
    - ወዘአቍረርክሙ፡ ርስነ፡ ነበልባል፨
    - አናንያ፡ ወአዛርያ፡ ወሚሳኤል፨
  2:
    - ለእግዚአብሔር፡ አምላክ፡ በይነ፡ ዘዐቀብክሙ፡ ሕጎ፨
    - በነደ፡ እሳት፡ ተወድዩ፡ በከርሠ፡ ነሪጎ፨
    - ሲድራቅ፡ ወሚሳቅ፡ ወአብደናጎ፨
  10:
    - በይነ፡ ዘአቅረብኩ፡ ለክሙ፡ ድርሳነ፨
    - ኵሎ፡ ዕለተ፡ ወዘመነ፨
    - ሠለስቱ፡ ደቂቅ፡ ሀቡኒ፡ ኪዳነ፨
    - ምስሌክሙ፡ ከመ፡ እንበር፡ አነ፨
---