---
type: malkəʾ

subjects: [mazrata-krestos]

stanzas:
  1:
    - ይትባረክ፡ እግዚአብሔር፡ ዘአምጽአ፡ ዓለማተ፨
    - ወዘበአርምሞ፡ ፈጠረ፡ ግሩማነ፡ ራእይ፡ ኀይላተ፨
    - መዝራዕተ፡ ክርስቶስ፡ ያሬድ፡ እንዘ፡ ትብል፡ ክሡተ፨
    - ኢያዕረፍከ፡ እምተናፍሮ፡ ወኢረሰይከ፡ ሀኬተ፨
    - እስመ፡ ተሴስይከ፡ ምግበ፡ ነፍስ፡ ማሕሌተ፨
  2:
    - ሰላም፡ ለዝክረ፡ ስምከ፡ እምስመ፡ ካልኣን፡ ዘተፈቅረ፨
    - ወለሥዕርትከ፡ ሰላም፡ ዘበቅብዐ፡ ጸሎት፡ ሠምረ፨
    - መዝራዕተ፡ ክርስቶስ፡ ጳውሎስ፡ መፈክረ፨
    - መጽሐፍ፡ ስዉረ፡ ገዳመ፡ መጒና፡ ሶበ፡ እግርከ፡ ወፈረ፨
    - ደንገጸ፡ ብርያል፡ ወኮነ፡ ሕፋረ፨
  29:
    - ሰላም፡ ለፍልሰተ፡ ሥጋከ፡ አመ፡ ሰዱሱ፡ ለኅዳር፨
    - እምነ፡ ቀዳሚ፡ ታዕካ፡ መንገለ፡ ሐዳስ፡ ማኅድር፨
    - መዝራዕተ፡ ክርስቶስ፡ ጥዑም፡ ጸዋውዐ፡ መስቀል፡ መዐር፨
    - ዕቀበነ፡ ለደቂቅከ፡ አባግዐ፡ ያዕቆብ፡ ደብር፨
    - እምነ፡ መሳጢ፡ አርዌ፡ መቅሰፍት፡ ዘሕምዙ፡ መሪር፨
  30:
    - በረቀ፡ ልቡና፡ እለ፡ ጸሐፉ፡ ፊደለ፡ መግባርከ፡ ኵሉ፨
    - ለረኪበ፡ ፍጹመ፡ ዘገዳመ፡ ፍቅርከ፡ ዔሉ፨
    - መዝራዕተ፡ ክርስቶስ፡ ቄድሮስ፡ ለንስረ፡ ንጽሕና፡ ምጽላሉ፨
    - ተበሀሉ፡ ጊዜ፡ ሞትከ፡ ምስለ፡ ካህናቲከ፡ እሉ፨
    - አማን፡ ለጻድቅ፡ ውዳሴ፡ ይደሉ፨
---