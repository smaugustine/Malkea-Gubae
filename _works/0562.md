---
type: malkəʾ

habtemichael: [227]

subjects: [samuel-waldebba]

stanzas:
  1:
    - ኦክርስቶስ፡ ናዝራዊ፡ ዘተወከፍከ፡ ሕማመ፨
    - ፀሓይ፡ ብሩህ፡ ወጽዱል፡ አመ፡ ሱራሬሁ፡ አጽለመ፨
    - መጽሐፈ፡ ዜናሁ፡ ለሳሙኤል፡ መንፈሳዊ፡ ወዘመልክኡ፡ ሰላመ፨
    - ጸሐፍ፡ ውስተ፡ ልብየ፡ እንዘ፡ ትገብር፡ ቀለመ፨
    - ደመከ፡ አምላካዊ፡ በመስቀል፡ ዘዘንመ፨
  2:
    - ሰላም፡ ለዝክረ፡ ስምከ፡ ሳሙኤል፡ ብርሃን፨
    - ዘፍካሬሁ፡ ተብህለ፡ ጽጌ፡ አበሞ፡ አማን፨
    - ለዝስምከ፡ ነጋሢ፡ ዘኢየዐርቆ፡ ሥልጣን፨
    - ሶበ፡ ይጼውዖ፡ ልሳንየ፡ ውስተ፡ ገጸ፡ ኵሉመካን፨
    - ይደንግፅ፡ ሞት፡ ወይጕየይ፡ ሰይጣን፨
  40:
    - ሰላም፡ ለበድነ፡ ሥጋከ፡ በገዳመ፡ ዋሊ፡ ዘተበፅአ፨
    - ቢጸ፡ ኤልያስ፡ አንተ፡ ለሕገ፡ አምላክ፡ ዘቀንዐ፨
    - መምህረ፡ መምህራን፡ ሳሙኤል፡ እንተ፡ ታጸድቅ፡ ኃጥአ፨
    - ጌጋይየ፡ ስረይ፡ ለአባሲ፡ ከመ፡ መምህርከ፡ ሠርዐ፨
    - ወኅድግ፡ አበሳየ፡ በበ፡ ስብዕ፡ ስብዐ፨
  45:
    - በስሙ፡ ለመንፈስ፡ ቅዱስ፡ ሰላም፡ ሰላም፨
    - ለሥነ፡ ቆምኪ፡ አዳም፨
    - አመተ፡ ማርያም፡ ገነት፡ ዘመዐዛኪ፡ ጥዑም፨
    - ይትከዐው፡ ውስተ፡ አፉየ፡ ሐሊበ፡ አጥባትኪ፡ ዮም፨
    - ከመ፡ እምደመና፡ ይትከዐው፡ ወይወርድ፡ ዝናም፨
  46:
    - ሰላም፡ እብሎን፡ ለመልክእኪ፡ አርብዓ፡ ወሠለስቱ፨
    - ዓዲ፡ ሰላም፡ ለጠባይዕኪ፡ አርባዕቱ፨
    - አመተ፡ ማርያም፡ ቅድስት፡ ለሳሙኤል፡ ወላዲቱ፨
    - ሰአሊዮ፡ በእንቲአየ፡ ከመ፡ ኢይጥፋእ፡ በከንቱ፨
    - ለእግዚአብሔር፡ አምላከ፡ ጽድቅ፡ ዘብዙኅ፡ ምሕረቱ፨
  48:
    - ድርሳነ፡ መልክኡ፡ ለሳሙኤል፡ ወአቡሁ፡ ወአመተ፡ ማርያም፡ አባሉ፨
    - ናሁ፡ ጸሐፍኩ፡ እንዘ፡ አስተዋጽእ፡ እምነ፡ ገድሉ፨
    - ባርኪ፡ ሊተ፡ ማርያም፡ እግዝእተ፡ ኵሉ፨
    - ዘባረኪ፡ በዲበ፡ ምድር፡ ቡሩክ፡ ውእቱ፡ በላዕሉ፨
    - ወዘቀደስኪ፡ ለዓለም፡ ይሄሉ፨
---
The text is largely rewritten from [CAe 3095](../3095).