---
type: malkəʾ

subjects: [michael]

stanzas:
  1:
    - በስመ፡ አብ፡ ወወልድ፡ ወመንፈስ፡ ቅዱስ፡ አሐዱ፨
    - አምላከ፡ ሰማይ፡ ወምድር፡ ይብል፡ ዘየዐዱ፨
    - ክላሐ፡ ምድረ፡ ግብጽ፡ እምዝየ፡ ለረድኤትከ፡ በእዱ፨
    - ሰላም፡ ለከ፡ ሚካኤል፡ ዘሰደነ፡ ስብሐት፡ ናርዱ፨
    - መዐዛ፡ ቅዳሴከ፡ እስመ፡ ሠምረ፡ ዘብርሃን፡ ማኅፈዱ፨
  2:
    - ሰላም፡ ለዝክረ፡ ስምከ፡ ዘሀሎ፡ ምሉአ፡ ውስተ፡ ኵለሄ፨
    - እስመ፡ ትሜግብ፡ ፀሓየ፡ ለዘየኀሥሥ፡ ሱራሔ፨
    - ሚካኤል፡ ኵነኒ፡ ፍኖተ፡ ኤፍራታ፡ መራሔ፨
    - አሜሃ፡ ለዘከማከ፡ ለሐሴቦን፡ ናዊ፡ ርኅራኄ፨
    - እኅትከ፡ ወላዲቱ፡ ለሥግው፡ ኤሎሄ፨
  19:
    - ሰላም፡ ለመታክፍቲከ፡ እለ፡ ምስለ፡ ሥልጣን፡ ትሳተፋ፨
    - በመንክር፡ ግብር፡ ወአጽፈ፡ ብርሃን፡ ተአጽፋ፨
    - ሚካኤል፡ መልአክ፡ ከመ፡ አንቃሕኮ፡ ለኬፋ፨
    - ውስተ፡ ቤተ፡ ሞቅሕ፡ እምዘሰከበ፡ ይኅልፋ፨
    - ኆኅተ፡ ሕፃን፡ ተርኅወት፡ ወቆመት፡ በጽንፋ፨
  30:
    - ሰላም፡ ለአጽፋረ፡ እዴከ፡ እለ፡ ብርሃኖን፡ ሊሉይ፨
    - እምነ፡ ብሩህ፡ ኵለንታከ፡ ምስብዒተ፡ እምፀሓይ፨
    - ሚካኤል፡ ሊቆሙ፡ ለመገብተ፡ እሳት፡ ወማይ፨
    - ኮንከ፡ መልአክ፡ ጠል፡ ውስተ፡ ግበ፡ እሳት፡ ውዑይ፨
    - ለሠለስቱ፡ ደቂቅ፡እምሕግ፡ ብሉይ፨
  32:
    - ሰላም፡ ለከርሥከ፡ ሠናየ፡ ርኅራኄ፡ ሰሌዳ፨
    - ከመ፡ ቀርነ፡ ነጌ፡ ዘኮነ፡ ለተጽሕፎተ፡ ሣህል፡ እንግዳ፨
    - ሚካኤል፡ ቀሳሚ፡ ዘጸገየ፡ ጽጌ፡ ረዳ፨
    - ደብረ፡ ሃሌ፡ ሉያ፡ ትግበር፡ ወመዐረ፡ ሕይወት፡ ጸዐዳ፨
    - ዘታፈቅር፡ ማርያም፡ ወይፈቱ፡ ወልዳ፨
  37:
    - ሰላም፡ ለሐቌከ፡ አአስተርአት፡ ባሕቲታ፨
    - ውስተ፡ ዐውደ፡ አርገብ፡ ወሳሬል፡ ቅናተ፡ ብርሃን፡ ቀኒታ፨
    - ሚካኤል፡ ሥዕለከ፡ አብአት፡ ውስተ፡ ቤታ፨
    - ሠናይተ፡ ምግባር፡ አፎምያ፡ ተውላጠ፡ ምዉት፡ ምታ፨
    - ጸላዒ፡ ሠናያት፡ ኢክህለ፡ መዊኦታ፨
  47:
    - አምኃ፡ ሰላም፡ አቅረብኩ፡ ለመልክእከ፡ ጕንደ፡ ወይን፨
    - ዘበማየ፡ ክርስቶስ፡ ፈረየ፡ ምሕረተ፡ ኃጥኣን፡ ኑኀ፡ ዘመን፨
    - መራሄ፡ አበው፡ ሚካኤል፡ በኢየሩሳሌም፡ መካን፨
    - ውስቴታ፡ ይበውእ፡ በረድኤትከ፡ ነባቤ፡ ዝንቱ፡ ድርሳን፨
    - ወለዝ፡ ረድኤት፡ አልቦቱ፡ ስዒን፨
  48:
    - ሰላም፡ ለመስቀለ፡ ብርሃን፡ ማሕተሙ፨
    - ዘሐትመከ፡ ክርስቶስ፡ መዝገበ፡ ስሙ፨
    - ዘተፃብእ፡ ምስስሌከ፡ ምስለ፡ ሠራዊቱ፡ ኵሎሙ፨
    - ጐየ፡ ይቤ፡ ምስለ፡ አርያሙ፨
    - ወሞእከ፡ ድኅረ፡ ዘሞእከ፡ ቀዲሙ፨
tarafa_malke:
  1:
    - ሰላም፡ ለከ፡ ሚካኤል፡ ሥልጣነ፡ ፈጣሪ፡ ሥሉጥ፨
    - ሰላም፡ ለከ፡ ሚካኤል፡ መኰንነ፡ አፍአ፡ ወውስጥ፨
    - ሰላም፡ ለከ፡ ሚካኤል፡ መልአከ፡ ሕይወት፡ ለሎጥ፨
    - ሰላም፡ ለከ፡ ምዕቅናየ፡ ሠናየ፡ አድኅኖ፡ ምሥያጥ፨
    - ሰላመ፡ በዓለከ፡ ገብሩ፡ ዘብዙኅ፡ ወዘኅዳጥ፨
---