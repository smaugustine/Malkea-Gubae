---
type: poetry
# EMML 1946
titles:
  -
    gez: Ba-sǝma ʾƎgziʾabǝḥer Sǝbbuḥ
    en: “In the Name of the Lord, Praised…”

subjects: [george]

stanzas:
  1:
    - በስመ፡ እግዚአብሔር፡ ስቡሕ፡ በዝየ፡ ወከሐ፨
    - ከመ፡ ይሰባሕ፡ ኀይልከ፡ ዘሕምዘ፡ አርዌ፡ አልስሐ፨
    - አፉየ፡ ወጠነ፡ እመ፡ ተፍጻሜቱ፡ አብጽሐ፨
    - ስመከኒ፡ ምስለ፡ ስመ፡ ጻድቃን፡ ቶስሐ፨
    - እስመ፡ ተሰተፍከ፡ ጊዮርጊስ፡ ኀይሎሙ፡ ብዙኀ፨
  2:
    - ኀይልከ፡ ተለዐለ፡ እምኀይላተ፡ አበው፡ ኵሉ፨
    - እምአዳም፡ አቡነ፡ ለትእዛዘ፡ ኦሪት፡ እስከ፡ ጥንተ፡ ቃሉ፨
    - ጊዮርጊስ፡ ኢዮብ፡ ዕጉሠ፡ መከራት፡ ዘዘ፡ አምሳሉ፨
    - እምወይነ፡ መዐትከ፡ ምሉእ፡ ዘኢይትከዐው፡ ጠሕሉ፨
    - አዕይንተ፡ ኃጥእ፡ ፀርየ፡ በሰጊድ፡ የዐሉ፨
  3:
    - ኀይልከ፡ ተበውሐ፡ ከመ፡ ስመ፡ ያስሚ፨
    - በጊዜ፡ አንቅዐ፡ ማየ፡ ለአጥምቆተ፡ ሕዝብ፡ ዘአረሚ፨
    - ጊዮርጊስ፡ ሙሴ፡ መልአከ፡ እስራኤል፡ ወብንያሚ፨
    - ስድድ፡ እምቤትከ፡ በሐብለ፡ ጥብጣቤ፡ ማሕመሚ፨
    - ኪያየ፡ ቢጸ፡ በጽሚት፡ ዘይሐሚ፨
  18:
    - በኀይልከ፡ አእመርከ፡ ምሥጢረ፡ ኪሩብ፡ እለ፡ ገጸ፡ ንስር፡ ዘውገ፡ ጌጳ፨
    - ጊዜ፡ ተነዝኀ፡ ደምከ፡ ከመ፡ በዕፀ፡ ጽሕድ፡ ወቈጽለ፡ ሆስጳ፨
    - ጊዮርጊስ፡ ሕዝቅኤል፡ እምድኅረ፡ ነቢይ፡ ነጋዴ፡ ኢዮጳ፨
    - ለነፍሰ፡ ፀርየ፡ ከመ፡ በጽማዌ፡ ትሂጳ፨
    - አስተዳሉ፡ አሕፃከ፡ ወምላእ፡ ምጕንጳ፨
  19:
    - ሞአት፡ በኀይልከ፡ ሰይጣን፡ ዐማፄ፨
    - ዘአልቦከ፡ ንግሥት፡ ቃለ፡ እንባቆም፡ ገሣጼ፨
    - ጊዮርጊስ፡ ዳንኤል፡ መፈክረ፡ አሕላም፡ እንተ፡ ድንጋፄ፨
    - ኢትኅድገኒ፡ ትቤለከ፡ ወነጽረኒ፡ በሕዋጼ፨
    - እጓለ፡ እመሕያው፡ አኮ፡ ነፍስትየ፡ ዕፄ፨
  20:
    - ኀይልከ፡ አእመነ፡ ልበ፡ ከሓድያን፡ አእላፍ፨
    - እንዘ፡ ያጠምቅ፡ በደም፡ ወበጥምቀተ፡ ማይ፡ ዘዘልፍ፨
    - ጊዮርጊስ፡ ዮሐንስ፡ ዘተከለልከ፡ በሰይፍ፨
    - ዘረገመኒ፡ በኅሊና፡ እንበለ፡ ይክሥት፡ በአፍ፨
    - አይድዐኒ፡ ሊተ፡ እስመ፡ አንተ፡ ዖፍ፨
  21:
    - ሱባዔ፡ ሣልስ፡ ዐቅመ፡ ፊደላት፡ ሰባሕኩ፡ በአዝልፎ፨
    - ጊዮርጊስ፡ ዐስብየ፡ ሀበኒ፡ እሴፎ፨
    - ስምለ፡ ኀይሎሙ፡ ኀይለከ፡ በአስተማስሎ፡ ወአስተሳትፎ፨
    - ከመ፡ አብጽሕሰ፡ ለዝክረ፡ ነቢያት፡ ተረፎ፨
    - በፊደል፡ ጠዋይ፡ ሐተምኩ፡ መጽሐፎ፨
---