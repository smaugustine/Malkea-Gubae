---
type: malkəʾ

subjects: [john-baptist]

stanzas:
  1:
    - ሰላም፡ ለዝክረ፡ ስምከ፡ ዘተፀውዐ፡ ወተነግረ፨
    - በአፈ፡ ኢሳይያስ፡ ቅድመ፡ ወበአፈ፡ ገብርኤል፡ ድኅረ፨
    - ቃለ፡ አዋዲ፡ ዮሐንስ፡ እንተ፡ ትሰብከ፡ ምስጢረ፨
    - እስመ፡ ኢይክል፡ ጸቢተ፡ ዘማየ፡ ውዳሴከ፡ ባሕረ፨
    - መንፈሰ፡ ጸጋከ፡ ይኩነኒ፡ ሐመረ፨
  2:
    - ሰላም፡ ለሥዕርተርእስከ፡ እለ፡ ኮናሁ፡ አክናፈ፨
    - እምዲበ፡ ጻህል፡ ርእስከ፡ አመ፡ ውስተ፡ ሰማይ፡ ኀለፈ፨
    - ንስረ፡ ገሊላ፡ ዮሐንስ፡ እንተ፡ ትጸውር፡ መጽሐፈ፨
    - እፎ፡ አዘዘ፡ እምላዕሌከ፡ ከመ፡ ኢይሚጡ፡ ሰይፈ፨
    - በዕለተ፡ ልደቱ፡ ሄሮድስ፡ እንተ፡ ጸግበ፡ ጻዕፈ፨
  37:
    - ሰላም፡ ለሐቌከ፡ ዘቀነተ፡ ኀይለ፨
    - ህየንተ፡ ቅናቱ፡ ለአሮን፡ በወርቀ፡ ቅድሳት፡ ዘተቀፍለ፨
    - ዮሐንስ፡ ዐቢይ፡ እንተ፡ ነሣእከ፡ ክሂለ፨
    - አድኅነኒ፡ እምኃጥኣን፡ እለ፡ ይትአመኑ፡ ብዕለ፨
    - እስመ፡ ከመ፡ መላጺ፡ በሊኅ፡ ይገብሩ፡ ህብለ፨
  48:
    - ሰላም፡ ለመቃብሪከ፡ ዘእግዚአብሔር፡ ቀደሳ፨
    - አምሳለ፡ ታቦቱ፡ ለኖኅ፡ እንተ፡ ተቀብአት፡ ፒሳ፨
    - ዮሐንስ፡ መጥምቅ፡ አመ፡ ቆምከ፡ ምስለ፡ ንጉሣ፨
    - ስብሐተከ፡ ዮርዳኖስ፡ እንዘ፡ ትብል፡ ሐዊሳ፨
    - ወዓሣትኒ፡ ነበቡ፡ በከርሣ፨
  49:
    - ተወከፍ፡ አምኃየ፡ ወዕሤትየ፡ ትደሎ፨
    - ኦዮሐንስ፡ ሰባኬ፡ መድኃኒት፡ ወተሣህሎ፨
    - ናሁ፡ ፈጸምኩ፡ በበ፡ ጸዋትው፡ ወበበ፡ መትሎ፨
    - በሰላም፡ ወበእማኄ፡ ስብሐተ፡ መልክእከ፡ ኵሎ፨
    - እንዘ፡ እግዚእ፡ ይረድእ፡ ወያጸንዕ፡ ቃሎ፨
---