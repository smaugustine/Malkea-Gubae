---
type: malkəʾ

chaine: [161]

subjects: [giusto]

stanzas:
  1:
    - ሰላም፡ ለዝክረ፡ ስምከ፡ ዘኍልቈ፡ ፊደሉ፡ አርባዕቱ፨
    - ወጥዑመ፡ ልሳን፡ ዝንቱ፡ መዝገበ፡ ሃይማኖት፨
    - ዮስጦስ፡ ወመዝገበ፡ ምግባር፡ ክልኤቱ፨
    - አነሂ፡ ውዳሴከ፡ ከመ፡ እፈጽም፡ እፈቱ፨
    - ባሕቱ፡ ውዳሴከ፡ ብዙኅ፡ ውእቱ፨
  2:
    - ሰላም፡ ለሥዕርተ፡ ርእስከ፡ ቅብዓ፡ መንፈስ፡ ቅዱስ፡ ቅቡዕ፨
    - ወዕፍረተ፡ ጽጋ፡ ምሉዕ፨
    - ዮስጦስ፡ ስቴ፡ ዮስጦስ፡ መብልዕ፨
    - ዮስጦስ፡ ልብከ፡ ሞገሰ፡ ብዙኃን፡ ሰብእ፨
    - ምዑዘ፡ ምግባር፡ ዮስጦስ፡ ምሥዋዕ፨
  17:
    - ሰላም፡ ለክሳድከ፡ አምሳለ፡ ማኅፈዱ፡ ለዳዊት፨
    - በከመ፡ ይቤ፡ ሰሎሞን፡ በመሀልዩ፡ ክሡት፨
    - ኢናበውሐ፡ ለትምሀር፡ ለኢትዮጵያ፡ ብእሲት፨
    - በላዕለ፡ ሮምያ፡ ብእሲ፡ ከመ፡ ኢትመብል፡ ትካት፨
    - እስመ፡ በሮምያ፡ ሀለወ፡ ዮስጦስ፡ ማኅቶት፨
  25:
    - ሰላም፡ ለአፃብዒከ፡ እኂዞተ፡ ብርዕ፡ ዘአሠነያ፨
    - አመ፡ ጸሐፍከ፡ አንተ፡ መጽሐፈ፡ አምሳል፡ ወአርአያ፨
    - ሰባኬ፡ ወንጌል፡ ዘኮንከ፡ ዮስጦስ፡ ሐዋርያ፨
    - ሲሳየ፡ አእምሮ፡ ወሀብከ፡ ለሕዝበ፡ ኢትዮጵያ፨
    - እስመ፡ አንተ፡ እምቀዳሚ፡ ለዓለም፡ ሲሳያ፨
  35:
    - ሰላም፡ ለአእጋሪከ፡ ዘኢረከቦን፡ ድካም፨
    - እንዘ፡ ይመጽአ፡ ቅድመ፡ ለኢትዮጵያ፡ እምሮም፨
    - አፈቅረከ፡ ዮስጦስ፡ እንበለ፡ መሥፈርት፡ ወዓቅም፨
    - አኮኑ፡ ተጽሕፈ፡ ፍቅረ፡ ዚአከ፡ ቀለም፨
    - በሰሌዳ፡ ልብየ፡ ዘልፈ፡ ዘጥቀ፡ አዳም፨
  40:
    - ሰላም፡ ለመልክእከ፡ በአርአያ፡ አዳም፡ ቀዳማዊ፨
    - ወበአርአያ፡ ክርስቶስ፡ ደኃራዊ፨
    - ኢይትሌለየከ፡ አነ፡ ዮስጦስ፡ ሮማዊ፨
    - ወኢይትሌለዩከ፡ ካዕበ፡ ካህናተ፡ ይሁዳ፡ ወሌዊ፨
    - ጽዋዓ፡ ጥበብ፡ ዘቤትከ፡ አኮኑ፡ ያረዊ፨
  41:
    - ናሁ፡ አቅረብኩ፡ አምኃ፡ ወውዳሴ፡ ንስቲተ፨
    - ውዳሴ፡ ዚአከ፡ እንብብ፡ እንዘ፡ ኢይደልወኒ፡ ምንተ፨
    - ዮስጦስ፡ ኢታስትት፡ ፍሬ፡ ከናፍርየ፡ ዘንተ፨
    - ፍሬ፡ ከናፍሪሁ፡ ለሰብእ፡ ከመ፡ ይደልዎ፡ ቅጽበተ፨
    - አኮኑ፡ ተአምር፡ ወትጤይቅ፡ አንተ፨
---
Composed for — or perhaps by — the Italian Catholic missionary Giusto da Urbino (1814–1856), who called himself "ʾAbbā Yosṭos" in Gəʿəz. He sent the only known copy, part of an assembly of loose paper gatherings, to Antoine d'Abbadie prior to his death.