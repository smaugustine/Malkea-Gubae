---
type: malkəʾ

habtemichael: [81, 203]

subjects: [fileppos-d-libanos]

stanzas:
  1:
    - በስመ፡ እግዚአብሔር፡ ሕያው፡ ሥሉስ፡ በግጻዌሁ፨
    - ወዋሕድ፡ በህላዌሁ፨
    - ማሕሌተከ፡ ፊልጶስ፡ ከመ፡ እሕሊ፡ በበ፡ ጾታሁ፨
    - አንቀጸ፡ ልብየ፡ በመርሖ፡ ጥበብ፡ አርኁ፨
    - ኢፍታሕ፡ ተፈታሕ፡ በለኒ፨
  2:
    - ሰላም፡ ለዝክረ፡ ስምከ፡ በቍዔተ፡ ዘሰአላ፨
    - ገባሬ፡ መንክራት፡ እንተ፡ አልዐላ፨
    - ሠናየ፡ ዝክር፡ ፊልጶስ፡ ለገነተ፡ ልዑል፡ አስካላ፨
    - ማርያም፡ ርግበ፡ ገሊላ፡ ፀሓየ፡ ጽድቅ፡ ብሂላ፨
    - ሰመየተከ፡ ስመ፡ በጥዑም፡ ቅላ፨
  14: # saliva
    - ሰላም፡ ለምራቅከ፡ ለአብዝኆ፡ ጻማ፡ ዘየብሰ፨
    - ኀጺነ፡ ወሠቀ፡ በጊዜ፡ ረሰይከ፡ ልብሰ፨
    - ፊልጶስ፡ ፈጽም፡ ዘኅሊናየ፡ ማኅሠሠ፨
    - ለማየ፡ አፉየ፡ ዘመጻጕዐ፡ ፈወሰ፨
    - እምፈተውኩ፡ አንሰ፡ ትቅብአኒ፡ ሥልሰ፨
  29: # wrist
    - ሰላም፡ ለመናቅዕከ፡ ፀጋመ፡ ወየማነ፨
    - ፊልጶስ፡ አቡነ፨
    - በዐይነ፡ ኅሊና፡ ርኢኩ፡ እለ፡ ከማከ፡ ጻድቃነ፨
    - ሕርመተ፡ ፀሓይ፡ ወወርኅ፡ ለባሕቲትከ፡ ኮነ፨
    - እስከ፡ መኅቱ፡ ኢረከብኩ፡ አነ፨
  41:
    - ሰላም፡ ለአቍያጺከ፡ ለተሌልዮ፡ ዘቀርቡ፨
    - ማዕሰ፡ ሥጋ፡ ኢረከቡ፨
    - መጽሐፈ፡ ብርሃን፡ ፊልጶስ፡ ኆኅተከ፡ ያንብቡ፨
    - እምበረከትከ፡ ሕዝበ፡ ኢትዮጵያ፡ ይጽገቡ፨
    - ግብረተ፡ ፀር፡ ለንጉሥነ፡ ጸግዎ፡ አቡ፨
  42:
    - ሰላም፡ ለአብራኪከ፡ እለ፡ አኀዛ፡ ይግነያ፨
    - ለስመ፡ እግዚአብሔር፡ ኬንያ፨
    - ፊልጶስ፡ ይትነከር፡ ለኂሩትከ፡ ሥነ፡ ዕበያ፨
    - ሐወጸከአ፡ ለቤተ፡ ክርስቲያን፡ ባሕርያ፨
    - መምህር፡ ዘአፍራቅያ፡ ፊልጶስ፡ ሐዋርያ፨
  43:
    - ሰላም፡ ለአእጋሪከ፡ ለማኅደረ፡ ንጉሥ፡ ዐምዳ፨
    - እለ፡ ተሰብራ፡ በሕቁ፡ ከመ፡ ብርዐ፡ ባሕሩሰ፡ ጸዐዳ፨
    - ፊልጶስ፡ አቡየ፡ ባልሐኒ፡ እምነ፡ ዕዳ፨
    - ፍናወ፡ ጽድቅከ፡ አእጋርየ፡ ይኬዳ፨
    - እምአድባረ፡ ትእዛዝ፡ ወልድከ፡ ኢይንበር፡ በበዳ፨
  44:
    - ሰላም፡ ለሰኳንዊከ፡ ትዕግሥተ፡ ኢዮብ፡ ተዐጋሢ፨
    - አመ፡ ይመጽእ፡ መርዓዊ፡ እንተ፡ ኢስእንከ፡ ታምሲ፨
    - በጸሎትከ፡ ፊልጶስ፡ ኀጢአትየ፡ አናኅሲ፨
    - ካዕበኒ፡ ትእምተ፡ መድኃኒት፡ ረሲ፨
    - ሰኮና፡ እግርየ፡ ለአባሲ፡ ኢይንስኮ፡ ከይሲ፨
  45:
    - ሰላም፡ ለመከየድከ፡ ለአርብሖ፡ ምናን፡ ነጋዲ፨
    - አመ፡ ይመጽእ፡ መርዓዊ፡ ምስለ፡ ረባሐን፡ ይፍዲ፨
    - ማኅደረ፡ በረከት፡ ፊልጶስ፡ እንተ፡ ኢትነዲ፨
    - መነኮስ፡ ተጋዳሊ፡ ተረፈ፡ ሰማዕታት፡ ዓዲ፨
    - ቦኑመ፡ አንተ፡ አቡየ፡ አብሳዲ፨
  52:
    - ሰላም፡ ለግንዘተ፡ ሥጋከ፡ በከመ፡ መጻሕፍት፡ ሠርዑ፨
    - ልብሰ፡ ሠቅ፡ ዘትለብሰ፡ እምላዕሌከ፡ ኢያውፅኡ፨
    - ጼዋ፡ ፍቁራኒከ፡ ኢይምጽኡ፨
    - ከመ፡ ይባርኩነ፡ በኍልቈ፡ ዕለታት፡ ሰብዑ፨
    - ተክለ፡ መርዓዊ፡ ወፍሬ፡ ወንጌል፡ ወአባ፡ በግዑ፨
  53:
    - ሰላም፡ ለመቃብሪከ፡ አቲዎ፡ አእላፈ፨
    - እንተ፡ ዲቤሁ፡ ተክህለ፡ መለኮት፡ እንዘ፡ ይባርክ፡ አጽናፈ፨
    - ማሕሌተከ፡ ፊልጶስ፡ ዘልሳንየ፡ ጸሐፈ፨
    - ከመ፡ ይትቀሠፉ፡ ቦቱ፡ አፅራረ፡ ነፍስየ፡ ዘልፈ፨
    - አንበርኩ፡ ሎሙ፡ ኲናተ፡ ወሰይፈ፨
  54:
    - ኦፊልጶስ፡ ለወይንከ፡ ታሕተ፡ ሐረጉ፨
    - ጊዜ፡ ፍና፡ ሰርክ፡ እትቀነይ፡ በእግረ፡ ኅሊና፡ ዐረጉ፨
    - መጠነ፡ ጻህቅየ፡ ሊተ፡ ዲናረ፡ መንፈስ፡ ጸጉ፨
    - ናሁ፡ ለባሕረ፡ ውዳሴከ፡ እንዘ፡ ስፉሕ፡ ድንጋጉ፨
    - እንበለ፡ እጽብቶ፡ ሕቀ፡ ናሁ፡ ኀደጉ፨
---