---
type: malkəʾ

habtemichael: [3]

subjects: [abala-krestos]

stanzas:
  1:
    - ንዑ፡ ንሕሊ፡ ማሕሌተ፡ ለአባለ፡ ክርስቶስ፡ ጻድቅ፨
    - እለ፡ ተጋባእነ፡ ዮም፡ እምነ፡ ቅሩብ፡ ወርሑቅ፨
    - ዘያደነግፆ፡ ለፀር፡ አባለ፡ ክርስቶስ፡ መብረቅ፨
    - ከመ፡ ያንግፈነ፡ እምእቶነ፡ እሳት፡ ዕሙቅ፨
    - በቃለ፡ ኪዳን፡ ዘነሥአ፡ እም፡ አምላክ፡ ሊቅ፨
  2:
    - ሰላም፡ ለፅንሰትከ፡ ወለልደትከ፡ ብርሃን፨
    - ለአብ፡ ወእም፡ ምስለ፡ ብዙኃን፡ ጻድቃን፨
    - አባለ፡ ክርስቶስ፡ ጻድቅ፡ ተወካፌ፡ ጽኑዕ፡ ኪዳን፨
    - አውሐዝከ፡ ማየ፡ ማሕየዌ፡ ለመድኀኒተ፡ ሰብእ፡ ዱያን፨
    - አምጣነ፡ ተውህበ፡ ለከ፡ ዘአምላክ፡ ሥልጣን፨
  3:
    - ሰላም፡ ለዝክረ፡ ስምከ፡ ስቡሐ፡ ዘተሰብሐ፨
    - በአፈ፡ መላእክት፡ ወሰብእ፡ እለ፡ ያፈቅሩ፡ ንጽሐ፨
    - አባለ፡ ክርስቶስ፡ ዜናከ፡ ውስተ፡ አጽናፈ፡ ምድር፡ ዘበጽሐ፨
    - ይገብሩ፡ ሕዝብ፡ በዓለከ፡ በተአምኖ፡ ብዙኀ፨
    - ምስለ፡ በዓለ፡ ሊቅ፡ ገብርኤል፡ ዘኮነ፡ አሜሃ፨
  53:
    - ሰላም፡ ለትንሣኤ፡ ሥጋከ፡ በዕለተ፡ ምጽአት፡ አባይ፨
    - አመ፡ ይትጋብኡ፡ ሕዝብ፡ እለ፡ ውስተ፡ ምድር፡ ወሰማይ፨
    - አባለ፡ ክርስቶስ፡ መልአክ፡ አምጣነ፡ መላእክት፡ ኅሩይ፨
    - አስምዐኒ፡ ቃለ፡ ፍሥሓ፡ አመ፡ ዕለተ፡ ደይን፡ ዐባይ፨
    - አምጣነ፡ ይሰብክ፡ ወልደ፡ ቃልከ፡ ነቢይ፨
  54:
    - ተማሕፀንኩ፡ በጸሎትከ፡ ከመ፡ ትክፍለኒ፡ ጸጋ፨
    - ጊዜ፡ ጸአታ፡ ለነፍስ፡ ወጊዜ፡ ዕረፍታ፡ ለሥጋ፨
    - አባለ፡ ክርስቶስ፡ ሥመር፡ እንተ፡ ኵልነ፡ እንግልጋ፨
    - ወብዕለ፡ ሐዳስ፡ ቤትነ፡ ከመ፡ ኢይኩን፡ ንትጋ፨
    - በከመ፡ ይቤ፡ ጳውሎስ፡ ለምሥጢር፡ ፈለጋ፨
  55:
    - ንዑ፡ ንብኪ፡ በንስሓ፡ ኀበ፡ ፈጣሪ፡ ክርስቶስ፨
    - እምነ፡ ዘሥጋ፡ ማኅደር፡ እንበለ፡ ትትፈለጥ፡ ነፍስ፨
    - ከመ፡ ይስአል፡ ለነ፡ ኀቤሁ፡ አባለ፡ ክርስቶስ፡ ቅዱስ፨
    - ወምንተ፡ ኢነአብስ፡ ንብረተ፡ ዓለም፡ መብእስ፨
    - አመ፡፡ በግርማሁ፡፡ ኀቤነ፡፡ ይመጽእ፡፡ ንጉሥ፨
---