---
type: malkəʾ

chaine: [190]

habtemichael: [33, 267]

subjects: [elders-heaven]

stanzas:
  1:
    - ሰላም፡ ለዝክረ፡ ስምክሙ፡ ዘያሜኒ፡ ጸቃውዐ፨
    - እምአቅማኀ፡ ጽጌ፡ በዕቍረ፡ አንህብት፡ ዘረግዓ፨
    - ፍቅርክሙ፡ ሐሊብ፡ በአይባነ፡ ልብየ፡ መልአ፨
    - ሊቃናት፡ ውዳሴክሙ፡ ከመ፡ እስንቁ፡ ጥዕጡዐ፨
    - ለዐይነ፡ ኅሊናየ፡ ጽላሌሁ፡ ቅልዑ፡ ቀሊዐ፨
  2:
    - ሰላም፡ እብል፡ ለሥዕርትክሙ፡ ዘላህብ፨
    - ቦቶን፡ ዕፍረተ፡ ዘመዐዛሁ፡ ዕጹብ፨
    - ዕሥራ፡ ወርብዕ፡ ሰማያውያን፡ አርባብ፨
    - ምስለ፡ አብያጺሁ፡ ለለ፡ ይቄድስ፡ ኪሩብ፨
    - እምኔክሙ፡ ይትአኰት፡ ወይሴባሕ፡ አብ፨
  43:
    - ሰላም፡ ለቆምክሙ፡ በለዘ፡ መቅደስ፡ ዘራማ፨
    - ወያቁመ፡ ስብሐት፡ ጽኑዕ፡ ምሉአ፡ ሞገስ፡ ወግርማ፨
    - አንቀልቅሎቶ፡ ኢይክል፡ ማዕበለ፡ ኀጢአት፡ መስቴማ፨
    - ካህናት፡ ዘታዐርጉ፡ መሥዋዕተ፡ መንግሥቱ፡ ለፌማ፨
    - ዘከማክሙ፡ ኢሦዐ፡ ሳሙኤል፡ በባማ፨
  44:
    - ሰላም፡ ሰላም፡ ለመላክኢክሙ፡ ኵሉ፨
    - በቀለመ፡ እሳት፡ ዘተሥዕሉ፨
    - ካህናተ፡ ሰማይ፡ መብረቀ፡ እለ፡ ትትኬለሉ፨
    - መዓልተ፡ ወለያልየ፡ በእንቲአየ፡ ተንብሉ፨
    - ኀበ፡ አምላከ፡ ጽድቅ፡ ሕያው፡ ዘሀሎ፡ ወይሄሉ፨
  45:
    - አብጻሕኩ፡ አንሰ፡ ኍልቈ፡ መልክእክሙ፡ ኵሎ፨
    - ሰላም፡ ሰላም፡ እንዘ፡ እብል፡ በተማኅልሎ፨
    - ካህናተ፡ ሰማይ፡ በሉኒ፡ በቃለ፡ ምሕረት፡ ወተሣህሎ፨
    - ዘኢያማስኖ፡ ቍንቍኔ፡ ወዘሠራቂ፡ ኢይክሎ፨
    - መዝገበ፡ ጻማከ፡ በኀቤነ፡ ሀሎ፨
  46:
    - ኦካህናተ፡ ሰማይ፡ እስእለክሙ፡ ጽሑቀ፨
    - በከመ፡ ክርስቶስ፡ ተወክፈ፡ ዘእደ፡ መበለት፡ ጸራይቀ፨
    - ወኪፈክሙ፡ ዘንተ፡ ፍሬ፡ ከናፍርየ፡ ሕቀ፨
    - ድልዉ፡ ዐስብየ፡ ሰላመ፡ ወጽቀ፨
    - ኢይፈቅድ፡ አንሰ፡ ብሩረ፡ ወወርቀ፨
  47:
    - ሰላም፡ ለአልባሲክሙ፡ ቃለ፡ እግዚአብሔር፡ ዘአነሞሙ፨
    - ጸዳለ፡ መብረቅ፡ ከመ፡ ዐይነ፡ ኪሩብ፡ ቦሙ፨
    - ልሳናተ፡ እሳት፡ አንትሙ፡ ዘኢታረምሙ፨
    - ይፍረዩ፡ አቅማኅ፡ ገነት፡ ወአዕዋመ፡ ትፍግዕት፡ ይለምልሙ፨
    - እምርእሰ፡ ኤርሞን፡ ጠለ፡ ካህናት፡ አዝንሙ፨
  48:
    - ሰላም፡ ለመዐዛ፡ አልባሲክሙ፡ ዘዕፍረተ፡ አሮን፡ ኢይትማሰሎ፨
    - ወኢስኂን፡ በገዳመ፡ ሳባ፡ ዘሀሎ፨
    - ካህናት፡ ኄራን፡ ሕሩማን፡ እምተበቅሎ፨
    - ጸበለ፡ ፍኖት፡ ከመ፡ ይግሕፍ፡ ዐውሎ፨
    - ነፋሰ፡ አፉክሙ፡ ይዝሩ፡ ጌጋይየ፡ ኵሎ፨
  49:
    - መሳክወ፡ ፀሓይ፡ ዓሥር፡ ወክልኤቱ፡ ኀበ፡ ይሠርቅ፡ ወየአቱ፨
    - ወዘነፋሳት፡ ከመዝ፡ ውእቱ፨
    - ካህናተ፡ ሰማይ፡ ጥንቁቅ፡ ኍላቌክሙ፡ በዝንቱ፨
    - ርእሰ፡ መዋዕል፡ ኀረየክሙ፡ ለቤቱ፨
    - አፈወ፡ ቅዳሴ፡ ቅስሙ፡ ወትሡዑ፡ ሎቱ፨
  50:
    - እግዚአብሔር፡ አምላክነ፡ በከመ፡ አጼነወ፡ እሙነ፨
    - መሥዋዕተ፡ ኖኅ፡ አቡነ፨
    - ካህናተ፡ ሰማይ፡ ከማሁ፡ ተወከፉኒ፡ እሙነ፨
    - ጸሎተ፡ አፉየ፡ ከዊኖ፡ ስኂነ፨
    - በገጸ፡ ሥላሴ፡ ትዕጥኑ፡ አስተበቍዕ፡ አነ፨
  51:
    - እግዚአብሔር፡ ዘገብረ፡ በቀዳሚ፡ ሰማየ፨
    - ውስተ፡ ቤተ፡ አብርሃም፡ ዐርኩ፡ በሥላሴሁ፡ አስተርአየ፨
    - ካህናተ፡ ሰማይ፡ ከማሁ፡ ሐውጹ፡ ኪያየ፨
    - ማሕሌትየ፡ ለእመ፡ ኮነ፡ በቅድሜክሙ፡ ሠናየ፨
    - እምፈልፈለ፡ ብዕል፡ ሀቡኒ፡ ዐስብየ፨
  52:
    - ያዕቆብ፡ በግዐ፡ ትንቢት፡ እምገጸ፡ ሐራውያ፡ አመ፡ ተሰደ፨
    - እግዚአብሔር፡ ምስሌሁ፡ ከመ፡ ተአንገደ፨
    - ካህናተ፡ ሰማይ፡ አፍጥኑ፡ ዐቢየ፡ ወሪደ፨
    - ለባርኮትየ፡ ስፍሑ፡ እደ፨
    - እስመ፡ ለምሕረት፡ ብክሙ፡ ልማደ፨
---