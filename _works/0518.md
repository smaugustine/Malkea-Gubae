---
type: malkəʾ

habtemichael: [249]

subjects: [dewa-lasedq]

stanzas:
  1:
    - ሰላም፡ ለዝክረ፡ ስምከ፡ ዘአስተማሰልዎ፡ በኮከብ፨
    - ጽልሙታነ፡ ራእይ፡ ሕዝብ፨
    - ፄዋ፡ ለጽድቅ፡ አብ፡ በመንፈስ፡ ቅዱስ፡ ግልቡብ፨
    - ጸውዐነ፡ ለአግብርቲከ፡ ኀበ፡ ዘእግዚአብሔር፡ ከብካብ፨
    - በከመ፡ ጸውዖ፡ ለጴጥሮስ፡ እግዚኡ፡ ጠቢብ፨
  14:
    - ሰላም፡ ለአካለ፡ ቆምከ፡ ወለሕንብርትከ፡ መርዕድ፨
    - እመብረቀ፡ ክረምት፡ ወነጐድጓድ፨
    - ፄዋ፡ ለጽድቅ፡ አባ፡ ዘቤተ፡ ክርስቲያን፡ ዐምድ፨
    - ተወፈይከ፡ መርሖ፡ ሰማይ፡ ከመ፡ እንተ፡ ኬፋ፡ መራድ፨
    - በዘኢየኀልቅ፡ መንግሥቱ፡ ለወልድ፨
  15:
    - ስብሐት፡ ለከ፡ ፄዋ፡ ለጽድቅ፡ ዘአምላክ፡ ገብር፨
    - ዘበዲበ፡ ኔስፋዝ፡ ንቡር፨
    - ወስብሐት፡ ሎቱ፡ ለእግዚእከ፡ ክቡር፨
    - ስብሐት፡ ለማርያም፡ እግዝእተ፡ ኵሉ፡ ፍጡር፨
    - ወስብሐት፡ ለአቡሁ፡ ዘግብሩ፡ መንክር፨
  16:
    - ኦፄዋ፡ ለጽድቅ፡ አግርር፡ ለነ፡ ጸላእትነ፨
    - ታሕተ፡ እገሪነ፨
    - ወበኪዳንከ፡ ተማሕፀነ፨
    - ይጕይዩ፡ ወይትኀፈሩ፡ እምቅድሜነ፡ ፀርነ፨
    - ከመ፡ አድኃንኮ፡ ለባሮክ፡ ሐመደ፡ ድኅረ፡ ኮነ፨
---