---
type: malkəʾ

chaine: [184]
habtemichael: [222]

subjects: [nicaea]

stanzas:
  1:
    - ሰላም፡ ለዝክረ፡ ስምክሙ፡ ምሉአ፡ ውዳሴ፡ ወስብሐት፨
    - ለሥዕርተ፡ ርእስክሙ፡ ወለገጽክሙ፡ ገጻተ፡ ጽዱላት፡ ከዋክብት፨
    - ሠለስቱ፡ ምእት፡ ዐሠርቱ፡ ወሰማንቱ፡ ርቱዓነ፡ ሃይማኖት፨
    - ባርኩኒ፡ በእዴክሙ፡ እደ፡ ጸጋ፡ መንፈስ፡ ወሀብት፨
    - በበረከቶሙ፡ ለአቤል፡ ወሴት፨
  2:
    - ሰላም፡ ለቀራንብቲክሙ፡ ወለዐይንክሙ፡ ጽዱል፨
    - ለአእዛኒክሙ፡ ሰላም፡ ወለመላትሒክሙ፡ ኮል፨
    - ሠለስቱ፡ ምእት፡ ዐሠርቱ፡ ወሰማንቱ፡ መምህራነ፡ ሐዲስ፡ ወንጌል፨
    - ብክሙ፡ ድኅነት፡ እምተሀጕሎ፡ ወእምአርዮስ፡ ቍንጽል፨
    - ቤተ፡ ክርስቲያን፡ በግዕት፡ ወቆመት፡ በኀይል፨
  14:
    - ሰላም፡ ለግንዘተ፡ ሥጋክሙ፡ ወለመቃብሪክሙ፡ በበ፡ መካኑ፨
    - በእንተ፡ ክርስቶስ፡ ስቁል፡ እንዘ፡ ትትኴነኑ፨
    - ሠለስቱ፡ ምእት፡ ዐሠርቱ፡ ወሰማንቱ፡ ለዓለመ፡ ጽልመት፡ ብርሃኑ፨
    - ትስረዩ፡ ኀጢአትየ፡ ወሀበክሙ፡ አኮኑ፨
    - ሊቀ፡ ካህናት፡ ክርስቶስ፡ እምረቂቅ፡ ሥልጣኑ፨
  15:
    - እለ፡ እስክንድሮስ፡ ነሣኢ፡ እምጸጋ፡ ጴጥሮስ፡ ወሀቢ፨
    - በርእሰ፡ አትናቴዎስ፡ አብ፡ እለ፡ እስክንድሮስ፡ ረባቢ፨
    - በረከተ፡ እሉ፡ አበው፡ ከመ፡ በላዕሌየ፡ ያዕቢ፨
    - ተአዝዚዮ፡ ማርያም፡ ጥቃ፡ መንገሌሁ፡ ቅረቢ፨
    - ወበሐብለ፡ ፍቅርኪ፡ አምላካዊ፡ ነፍስየ፡ ሰሐቢ፨
  16:
    - ማኅበረ፡ ሠለስቱ፡ ምእት፡ ሕማመ፡ ተሰዶ፡ ሶበ፡ ወጠኑ፨
    - ሥላሴ፡ ዕሩየ፡ እንዘ፡ ይትአመኑ፨
    - በእንተ፡ ስሙ፡ ለክርስቶስ፡ አመ፡ ተኰነኑ፨
    - ቦ፡ ምቱር፡ እምኔሆሙ፡ ወቦ፡ ቅሡፍ፡ ዘባኑ፨
    - ወቦ፡ አምሳለ፡ ጕንድ፡ ዘተገድፈ፡ በድኑ፨
---