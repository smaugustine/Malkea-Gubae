---
type: malkəʾ

chaine: [218]

titles:
  -
    gez: La-kʷǝllon Malkǝʾǝki
    en: To All the Parts of Your Image

subjects: [mary]

stanzas:
  1:
    - ሰላም፡ ሰላም፡ ለኵሎን፡ መልክእኪ፨
    - እመ፡ እግዚአብሔር፡ እምየ፡ እግዝእትየ፡ ማርያም፨
    - ዓዲ፡ ሰላም፡ በክልኤ፡ ማሕተመ፡ ድንግልናኪ፨
    - በቀርነ፡ መንፈስ፡ ማሕሌተኪ፡ ረስየኒ፡ ከመ፡ እሕሊ፡ ለኪ፨
    - ይትዐቀብ፡ መልክእየ፡ በመልክእኪ፨
    - ይዜውራኒ፡ ምንትዋት፡ አክናፍኪ፨
  2:
    - ሰላም፡ ለርእስኪ፡ እግዝእትየ፡ ማርያም፡ ዘደለለ፨
    - ሥዕርተ፡ ንጽሕ፡ ዘአብቈለ፨
    - አብያዘ፡ ብርሃን፡ ቦቶን፡ አክሊለ፨
    - ሰሎሞን፡ አቡኪ፡ በእንቲአኪ፡ ማሕሌተ፡ አልዐለ፨
    - ወጽፍሮ፡ ርእስኪ፡ ከመ፡ ሜላት፡ ትብህለ፨
    - በመንፈስ፡ ቅዱስ፡ ኅሊናኪ፡ ወሥጋኪ፡ ተደንገለ፨
  3:
    - ሰላም፡ ለገጽኪ፡ እግዝእትየ፡ ማርያም፡ ከመ፡ ገጸ፡ ኤር፡ ዘያዋኪ፨
    - በከመ፡ ይቤ፡ በመዝሙር፡ ዳዊት፡ አቡኪ፨
    - ኵሎሙ፡ ብዑላነ፡ ምድር፡ ይትመሐለሉ፡ ለገጽኪ፨
    - ማርያም፡ በየማንኪ፡ ፍጽምየ፡ ባርኪ፨
  6:
    - ሰላም፡ ለአእዛንኪ፡ እግዝእትየ፡ ማርያም፡ በናዝሬት፡ ዘገሊላ፨
    - ብስራተ፡ ገብርኤል፡ እለ፡ ሰምዓ፨
    - ዘኢልማድ፡ በድንግልና፡ ከመ፡ ትፅንሲ፡ እግዚአ፨
    - ወዓዲ፡ ለሕፃንኪ፡ ቃሎ፡ አጽምአ፨
  25:
    - ሰላም፡ ለቆምኪ፡ ከመ፡ በቀልት፡ ዘይመስል፨
    - እግዝእትየ፡ ማርያም፡ ዘሰቀዩኪ፡ ወትረ፡ አፍላገ፡ ለት፡ ወሜል፨
    - ኦድንግል፡ ድንግል፡ ወለቱ፡ ለስእራኤል፨
    - ጽጌ፡ ከርሥኪ፡ ልዑል፡ አማኑኤል፨
  26:
    - ሰላም፡ ለድንግልና፡ ኅሊናኪ፡ ወለድንግልናኪ፡ እግዝእትየ፡ ማርያም፡ ወለተ፡ ነቢያት፡ ወነቢይ፨
    - ጽጌ፡ ከርሥኪ፡ ልዑል፡ እግዚአብሔር፡ አዶናይ፨
    - ሲሳየ፡ መርዔትኪ፡ ዘኢየዐርብ፡ ፀሓይ፨
    - ኅብስተ፡ ሥጋሁ፡ ቅዱስ፡ መለኮታዊ፡ ስርናይ፨
    - መለኮታዊ፡ ደመ፡ ገቦሁ፡ ዘወይን፡ ቀላይ፨
  27:
    - ሰላም፡ ለመልክእኪ፡ ማርያም፡ እምነ፨
    - ወእሙ፡ ለእግዚእነ፨
    - በአክናፈ፡ ድንግልናኪ፡ ክልኤቱ፡ ክድኒ፡ ኪያነ፨
    - በእዴኪ፡ ዕቀቢ፡ ነፍሳቲነ፨
    - ሐመረ፡ ሥጋነ፡ እንበይነ፡ ወልድኪ፡ ሕፅነኪ፡ አርፍቅነ፨
  28:
    - ሰላም፡ ሰላም፡ ለኵሎን፡ መልክእኪ፡ እግዝእትየ፡ ማርያም፨
    - ይትዐቀአብ፡ መልክእየ፡ በእዴኪ፡ እም፨
    - አክናፈ፡ ንጽሕኪ፡ በመንፈስ፡ ቅዱስ፡ ሕቱም፨
    - ለእግዚእየ፡ እሙ፡ ቀርነ፡ ሰላም፨
  29:
    - ሰላም፡ ሰላም፡ ለኵሎን፡ መልክእኪ፡ ማርያም፡ እግዝእትየ፨
  # - ድንግል፡ በክልኤ፡ ቀርነ፡ መድኀኒትየ፨
    - አንቲ፡ እምየ፡ ወልድኪ፡ አቡየ፨
    - አክሊለ፡ ባሕርይ፡ ኩኒ፡ ለርእስየ፨
    - ሠርጐ፡ ብርሃን፡ ለመልክእየ፨
    - በየማንኪ፡ ዕቀቢ፡ ነፍስየ፡ ወሥጋየ፨
  30:
    - ሰላም፡ ሰላም፡ ለኵሎን፡ መልክእኪ፡ እግዝእትየ፡ ማርያም፡ ለሥጋኪ፡ ወነፍስኪ፨
    - ለዐጽምኪ፡ ወደምኪ፨
    - ለአሥራውኪ፡ ወአምትንትኪ፡ እመ፡ እግዚአብሔር፡ በሐኪ፨
    - መልክእየ፡ ይትዐቀብ፡ በመልክእኪ፨
    - ለዓለመ፡ ዓለም፡ ዘልፈ፡ ይዜወር፡ በእዴኪ፨
  31:
    - ሰላም፡ እብሎን፡ ለኵሎን፡ መልክእኪ፨
    - እምቅድመ፡ ዓለም፡ ወልደ፡ አምላክ፡ ለከዊነ፡ እሙ፡ ኀረየኪ፨
    - እምውሉደ፡ ሰብእ፡ አልቦ፡ ከማኪ፨
    - ማርያም፡ ድግንል፡ በኅሊናኪ፡ ወሥጋኪ፨
    - አባግዐ፡ ወንጌል፡ ሕዝበኪ፡ ባርኪ፡ በእዴኪ፨
  32:
    - ሰላም፡ ሰላም፡ ለኵሎን፡ መልክእኪ፨
    - እምሥዕርትኪ፡ እስከ፡ አእጋርኪ፨
    - ቅድስተ፡ ቅዱሳን፡ እንተ፡ ተሰመይኪ፨
    - ተንሥኢ፡ ድንግል፡ ልበሲ፡ ኀይለኪ፨
    - ወሞእዮሙ፡ ለአይሁድ፡ ፀርኪ፨
  33:
    - ክድንኒ፡ ርግበ፡ ሰሎሞን፡ በአክናፍኪ፡ ዘብርሃን፨
    - ወዕቀብኒ፡ ከመ፡ ብንተ፡ ዐይን፨
    - በዘይመጽእ፡ ዓለም፡ እምእደ፡ ሰይጣን፨
    - ወበዝየኒ፡ እምሰብእ፡ እኩያን፨
    - ተማሕፀንኩ፡ ተማሕፅኖ፡ በመልክእኪ፡ ኵሎን፨
    - ማርያም፡ ሐረገ፡ ወይን፡ ዘወንጌል፡ ቍርባን፨
---