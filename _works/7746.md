---
type: malkəʾ
# DIED 10
titles:
  -
    gez: Malkǝʾa Daǧǧāzmāč Sǝbḥat
    en: Image of Daǧǧāzmāč Sǝbḥat

subjects: [daddazmac-sebhat]

stanzas:
  1:
    - ሰላም፡ ለፅንሰትከ፡ ወለልደትከ፡ ክቡር፨
    - እምቤተ፡ መንግሥት፡ ዘኮነ፡ ትውልደ፡ አቡከ፡ ኄር፨
    - ደጃዝማች፡ ስብሐት፡ ሰሎሞን፡ እንተ፡ ሐነጽካ፡ ለደብር፨
    - ተከሥቱ፡ ለከ፡ ጥበብ፡ ወምክር፨
    - ዘያድኀኑ፡ እማዕሠር፡ ነኪር፨
  2:
    - ሰላም፡ ለዝክረ፡ ስምከ፡ ዘጸውዖ፡ በቃሉ፨
    - ልሳንየ፡ ረድ፡ ስብሐቲከ፡ ያደሉ፨
    - ደጃዝማች፡ ስብሐት፡ ያዕቆብ፡ እስራኤላዊ፡ እምኵሉ፨
    - ቅዱሳን፡ ሐዋስቲከ፡ ነገረ፡ ኃጥአን፡ ኢይክሉ፨
    - ወባእዳነ፡ እግርከ፡ ኢይቅሉ፨
  21:
    - ሰላም፡ ለቆምከ፡ ከመ፡ በቀልት፡ አርያሁ፨
    - ወለመልክእከ፡ ሰላም፡ ዘያደነግጽ፡ ግርማሁ፨
    - ጸጋ፡ ዘአብ፡ ልኂቅ፡ በጥዑም፡ ከናፍሪሁ፨
    - ባረክከ፡ ከመ፡ ታጽንዕ፡ ጠፈረ፡ ቤቱ፡ ወጽርሁ፨
    - ከመ፡ ባረኮ፡ ለይስሐቅ፡ አብርሃም፡ አቡሁ፨
  22:
    - እትሜነይ፡ አንሰ፡ ወእስእል፡ ለወለተ፡ ሚካኤል፡ መርአተ፡ ኖኅ፨
    - ከመ፡ ትጻእ፡ እማየ፡ አይኅ፨
    - ወለውሉዱ፡ ክቡራን፡ ዘምስለ፡ ብእሲሃ፡ የዋኅ፨
    - በቃለ፡ መዝሙር፡ ሐዋዝ፡ እንዘ፡ ጸርኅ፨
    - ኢይምጻእ፡ ላእሌሆሙ፡ ሐዘን፡ ወላሕ፨
  23:
    - ሶበ፡ ተነበይኩ፡ አነ፡ ለወለተ፡ ሚካኤል፡ እዕልት፨
    - በቃለ፡ ንጉሥ፡ ዳዊት፨
    - እቤ፡ ያጥልል፡ ቍርባነኪ፡ ዘትካት፨
    - ወእፈጽም፡ ሰምረተኪ፡ ደጃዝማች፡ ስብሐት፡
    - ዘተሐጽነ፡ በሐሊብ፡ ወበወይን፡ ወዘይት፨
  24:
    - ሶበ፡ ርኢከ፡ ይምርኃ፡ ወላሊበላ፡ በላስታ፨
    - ዘሐነጹ፡ መቅደሰ፡ ከመ፡ ደብረ፡ ሲና፡ ወጎልጎታ፨
    - ደጃዝማች፡ ስብሐት፡ ሐነጽከ፡ ለደብረ፡ ኢየሱስ፡ ኤፍራታ፨
    - ጽጌ፡ በረከት፡ ዘሀሎ፡ ውስቴታ፨
    - ወዐይነ፡ አንስርት፡ ኢይክሉ፡ ርእዮታ፨
---