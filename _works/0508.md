---
type: malkəʾ

habtemichael: [32]

titles:
  -
    gez: Malkəʾa ʾAragāwi za-ʿƎrgatu
    en: Image of ʾAragāwi for His Ascension

subjects: [aragawi]

stanzas:
  1:
    - ገድልከ፡ ኮነ፡ ከመ፡ ዕለቱ፡ ለቃና፨
    - ዘየዐውዶ፡ ስብሐት፡ በአርአያሁ፡ ለደመና፨
    - አረጋዊ፡ ዘጾርከ፡ በትረ፡ ሃይማኖት፡ ወትድስና፨
    - አስኬማከኒ፡ ንብረታ፡ ጽሙና፨
    - አስኬማከኒ፡ አስኬማከኒ፡ አልባቲ፡ ሙስና፨
  11:
    - በስመ፡ አብ፡ ወወልድ፡ ወመንፈስ፡ ቅዱስ፡ ማሕየዊ፨
    - ለዘወጠንክዎ፡ ሥመር፡ ሕንጻ፡ ሥላሴከ፡ አረጋዊ፨
    - እንበለ፡ ፍጻሜ፡ ኢይትርፍ፡ ከመ፡ ሕንጻ፡ ናምሩድ፡ ዐላዊ፨
    - እግረ፡ ልቡናየ፡ ባርክ፡ እግዚኦ፡ እምሐቅለ፡ ኀልዮ፡ አፍአዊ፨
    - ከመ፡ ልቡናሁ፡ ኢይጻእ፡ ለኤፍራም፡ ለብሓዊ፨
  12:
    - ሰላም፡ ለልደትከ፡ እማሕፀነ፡ ቅድስት፡ እድና፨
    - በእንቲአየ፡ ሰአላ፡ አረጋዊ፡ ብዙኀ፡ ቀኖና፨
    - ለወልጦ፡ ልብየ፡ ትምጻእ፡ ማርያም፡ ምስለ፡ ሕፃና፨
    - ኅድግሰ፡ ዕበደ፡ ወልጦ፡ በከዊነ፡ ሠናይ፡ ኅሊና፨
    - ማየ፡ መሳብክት፡ አውየኖ፡ በከብካብ፡ ዘቃና፨
  13:
    - ሰላም፡ ለዝክረ፡ ስምከ፡ እንተ፡ አልቦቱ፡ ድምሳሴ፨
    - ኀበ፡ ጸሐፍዎ፡ ቅድመ፡ ዲበ፡ ዐምደ፡ ወርቅ፡ ሥላሴ፨
    - አምጣነ፡ ኢይክል፡ ወድሶ፡ እንተ፡ ከማከ፡ ብእሴ፨
    - ነዓ፡ ነዓ፡ ምስለ፡ ገብረ፡ ክርስቶስ፡ ወሙሴ፨
    - ታይድአኒ፡ አረጋዊ፡ ዘለከ፡ ውዳሴ፨
  38:
    - ሰላም፡ ለዕርገትከ፡ በዘነበ፡ አርዌ፡ ደብረ፡ ዳሞ፨
    - እንዘ፡ ሚካኤል፡ በሰይፉ፡ የዐቅበከ፡ ቀዊሞ፨
    - አረጋዊ፡ ማቴዎስ፡ ሰባኬ፡ ወንጌል፡ በኢያርምሞ፨
    - ሀብተ፡ ጸጋከ፡ ሀበነ፡ ለውሉድከ፡ ተዘኪረከ፡ ሕማሞ፨
    - ለዘበእንቲአነ፡ ወልድ፡ አንጸፍጸፈ፡ ደሞ፨
  44:
    - በዛቲ፡ ጸሎት፡ ሶበ፡ ንጼውዐከ፡ ንሕነ፨
    - አረጋዊ፡ የዋህ፡ እንበለ፡ ጐንድዮ፡ ስምዐነ፨
    - ወብእሴ፡ ሐሰት፡ እመቦ፡ ዘዕብየከ፡ መነነ፨
    - ኢተወለድኩ፡ ብሂሎ፡ እምወላዴ፡ አእላፍ፡ አቡነ፨
    - ርስተ፡ ጸጋከ፡ ኢይረስ፡ ምስሌነ፨
---