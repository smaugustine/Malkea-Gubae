---
type: malkəʾ

habtemichael: [179]

titles:
  -
    gez: Malkəʾa Qʷəsqʷām
    en: Image of Koskam

subjects: [koskam]

stanzas:
  1:
    - በስመ፡ እግዚአብሔር፡ ቀዳማዊ፡ እንተ፡ ኢይብልዎ፡ እማእዜ፨
    - ወደኃራዊ፡ ለሊሁ፡ ወዘኢያወሥእዎ፡ እስከ፡ ይእዜ፨
    - ከመ፡ እጽሐፍ፡ ለኪ፡ ማርያም፡ ተዝካረ፡ ግፍዕኪ፡ ባሕረ፡ ተከዜ፨
    - ቍስቋም፡ ትተረጐም፡ ለርእስየ፡ በከናፍሪሃ፡ ኑዛዜ፨
    - እስመ፡ ነበረት፡ ምስሌኪ፡ በውእቱ፡ ጊዜ፨
  2:
    - ሰላም፡ ለዝክረ፡ ስምኪ፡ ወለሥዕርትኪ፡ ድሉል፨
    - ለርእስኪ፡ ልዕልና፡ ቍስቋም፡ ልዑል፨
    - በእንቲአሁ፡ ማርያም፡ ሶበ፡ ተአዘዘ፡ ቀትል፨
    - ኵሎ፡ ዓለመ፡ በደሙ፡ እንዘ፡ ያድኅን፡ እምሀጕል፨
    - በደመ፡ ሕፃናት፡ ድኅነ፡ ሕፃንኪ፡ ቃል፨
  19:
    - ሰላም፡ ለግንዘተ፡ ሥጋኪ፡ ወለመቃብርኪ፡ ጌቴሴማኒ፨
    - ወለፍልሰተ፡ ሥጋኪኒ፡ ዲበ፡ የማነ፡ ወልድኪ፡ ኰናኒ፨
    - ማሕሌትየ፡ ማርያም፡ እንዘ፡ ትብል፡ ቅድመ፡ አማኒ፨
    - ኀበ፡ ወፃእኩ፡ ኵለሄ፡ ወኀበ፡ ሖርኩ፡ ይእዜኒ፨
    - ከመ፡ ደብረ፡ ቍስቋም፡ ጥልልት፡ መድኀኒተ፡ ይኩነኒ፨
---