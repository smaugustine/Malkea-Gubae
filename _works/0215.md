---
type: malkəʾ

titles:
  -
    gez: Malkəʾa ʾElyās
    en: Image of Elias
  -
    gez: Malkəʾa ʾElyās Kāləʾ
    en: Second Image of Elias

subjects: [elias]

stanzas:
  1:
    - ሰላም፡ ለፅንሰትከ፡ ወለልደትከ፡ በእማኄ፨
    - ነቢየ፡ ሴሎ፡ ኤልያስ፡ ወመምህር፡ ቅድመ፡ ኤሎሄ፨
    - እምቅኔ፡ ዝንቱ፡ ዓለም፡ ወእምነ፡ መርገም፡ ዘገላቡሄ፨
    - አድኅነኒ፡ ወባልሐኒ፡ በልማድከ፡ ርኅራኄ፨
    - እስመ፡ እንበሌከ፡ ባዕደ፡ ኃጣእኩ፡ በላሔ፨
  2:
    - ሰላም፡ ሰላም፡ ለዝክረ፡ ስምከ፡ እብሎ፨
    - ዘጥንተ፡ ፊደሉ፡ አሌፍ፡ ወላሜድ፡ ዘምድረ፡ ሴሎ፨
    - ኤልያስ፡ እምዮድ፡ እስከ፡ ሳን፡ ዘበበ፡ መትሎ፨
    - ናሁ፡ ወጠንኩ፡ ውዳሴከ፡ ውስተ፡ ልብየ፡ ዘሀሎ፨
    - ከመ፡ በትፍሥሕት፡ እግበር፡ ማሕሌተ፡ ኵሎ፨
  30:
    - በዝንቱ፡ ማሕሌትነ፡ በከናፍሪሁ፡ የቢቦ፨
    - ለዘወሀበከ፡ ብእሲ፡ ምስለ፡ ቃለ፡ ድርሳን፡ ወተናብቦ፨
    - ኤልያስ፡ ስፋሕ፡ ትባርኮ፡ ህየንተ፡ ዐስቦ፨
    - አእዳዊከ፡ ምሉኣነ፡ ጸጋ፡ ሕይወተ፡ ቃል፡ ዘቦ፨
    - ወማዕተበ፡ ጸጋከ፡ መንፈሳዊ፡ ለይግበር፡ ማዕተቦ፨
---