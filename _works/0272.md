---
type: malkəʾ

subjects: [philip]

stanzas:
  1:
    - ሰላም፡ ለዝክረ፡ ስምከ፡ ዘይትበደር፡ ጣዕሙ፨
    - እመዐር፡ ወሦከር፡ ወለአስካለ፡ ወይን፡ እምደሙ፨
    - ሞገሰ፡ ስምየ፡ ይኩን፡ ለስምከ፡ ከመ፡ መጠኑ፡ ወአቅሙ፨
    - እማእ፡ ፀርየ፡ ለክርስቶስ፡ በስሙ፨
    - ለተራድኦትየ፡ ዘልፈ፡ ፊልጶስ፡ ጻሙ፨
  2:
    - እወጥን፡ አንሰ፡ በረድኤተ፡ ዋሕድ፡ ሥላሴ፨
    - መላክኢከ፡ እአምኅ፡ ዘምስለ፡ ውዳሴ፨
    - ፊልጶስ፡ ለባዊ፡ ትንቢተ፡ ነቢያት፡ ወኦሪተ፡ ሙሴ፨
    - ከመ፡ ቀረብከ፡ ኀበ፡ ኢየሱስ፡ እስራኤላዊ፡ ብእሴ፨
    - አቅርበኒ፡ መንገሌሁ፡ እኩኖ፡ ወራሴ፨
  40:
    - ሰላም፡ ለበድነ፡ ሥጋከ፡ ዘተኀብአ፡ ውስተ፡ ዕፅ፨
    - በእደ፡ ብርሃናዊ፡ መልአክ፡ ወፍሡሐ፡ ገጽ፨
    - ካዕበ፡ ተውህበ፡ ይግንዝዎ፡ ለሠናያነ፡ ግዕዝ፡ አብያጽ፨
    - ሙፃአ፡ ሃይማኖት፡ ፊልጶስ፡ አንቀጽ፨
    - ባልሐኒ፡ በማዕልት፡ እንዘ፡ ይሰርር፡ ሐጽ፨
  42:
    - ይሔይሰኒ፡ መዊት፡ እምይትባህነነኒ፡ ምዝጋናየ፨
    - ኢይግባእ፡ ነዳይ፡ ተሐሪርየ፨
    - አቅረብኩ፡ ለከ፡ ዘስብሐተ፡ ማሕሌት፡ ንዋየ፨
    - እምኀቤከ፡ አባ፡ ምንት፡ ዐሥብየ፨
    - ፊልጶስ፡ ሀበኒ፡ መክፈልተ፡ ሠናየ፨
---