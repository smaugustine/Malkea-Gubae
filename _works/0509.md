---
type: malkəʾ

habtemichael: [31]

titles:
  -
    gez: Malkəʾa ʾAragāwi za-Məswāru
    en: Image of ʾAragāwi for His Concealment

subjects: [aragawi]

stanzas:
  1:
    - ዘስዋሬሆሙ፡ አተሉ፡ እምድኅረ፡ ብዙኃን፡ ቀደምት፡ እለ፡ ወጠኑ፡ ይንግሩ፨
    - ውዳሴ፡ መልክእከ፡ ዝንቱ፡ ለልዑል፡ ቃለ፡ ነገሩ፨
    - አባ፡ አረጋዊ፡ ዘመንፈስ፡ ቅዱስ፡ ቤተ፡ ማኅደሩ፨
    - መላእክት፡ በልሳንየ፡ ዜና፡ ገድልከ፡ ይንግሩ፨
    - ወውስተ፡ ልብየ፡ ጥበበ፡ ያኅድሩ፨
  2:
    - ሰላም፡ ለዝክረ፡ ስምከ፡ ዘበሰማያት፡ ተገልፈ፨
    - ወበማኅበር፡ ተጽሕፈ፨
    - ወእምብሩር፡ ወወርቅ፡ እስመ፡ አፈቅረከ፡ ዘልፈ፨
    - ፍድይ፡ ሊትአ፡ አረጋዊ፡ መካልየ፡ እልፈ፨
    - ከመ፡ ስብሐቲከ፡ እንግር፡ ከሢትየ፡ አፈ፨
  26:
    - ሰላም፡ ለተኀብኦትከ፡ ኀበ፡ ኢያእመረ፡ መኑ፨
    - ለእግዚአብሔር፡ አምላክ፡ በምክረ፡ ጥበቡ፡ ወኪኑ፨
    - አረጋዊ፡ ኢታንትግ፡ ሐውጾትየ፡ ለለ፡ ዘመኑ፨
    - ወሠውረኒ፡ እስከ፡ ጊዜየ፡ ለመልአከ፡ ሞት፡ እምዐይኑ፨
    - ከመ፡ በማኅበር፡ ዐኢይ፡ ጽድቀከ፡ እዜኑ፨
  27:
    - ናሁ፡ አቅረብኩ፡ አምኃ፡ ማሕሌት፡ ንስቲተ፨
    - ለክብረ፡ መልክእከ፡ ክቡር፡ እንዘ፡ አፈዊ፡ ስብሐተ፨
    - አረጋዊ፡ አቡየ፡ ወማእምረ፡ ነፍስየ፡ አንተ፨
    - ዘእንበለ፡ ታጥፍእ፡ ባሕቱ፡ ዘተመነይኩ፡ እሴተ፨
    - በዓለመ፡ ተድላ፡ ዘይመጽእ፡ ሀበኒ፡ ትፍሥሕተ፨
  28:
    - ስብሐተ፡ እግዚአብሔር፡ አምላኪየ፡ እንዘ፡ እነግር፡ በአምልኮ፨
    - ወኪያሁ፡ ኣአኵት፡ በስብሐት፡ ወበባርኮ፨
    - መልክአ፡ አቡክሙ፡ ረቂቅ፡ ክሡተ፡ ጌጋያት፡ ዘአኮ፨
    - ንሥኡ፡ ወአንብቡ፡ ሰብአ፡ ዳሞ፡ ወኢታብኡ፡ ተሀውኮ፨
    - መንፈስ፡ ቅዱስ፡ ይቤለክሙ፡ ጦማረ፡ ልኢኮ፨
---