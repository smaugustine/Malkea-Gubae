---
type: malkəʾ

habtemichael: [240]

subjects: [sayfa-mikael-saeda-emba]

stanzas:
  1:
    - በስመ፡ እግዚአብሔር፡ ሥሉስ፡ ዕሩየ፡ ምልክና፡ በአካሉ፨
    - ውዳሴ፡ መልክእከ፡ እጽሕፍ፡ ለትውልደ፡ ትውልድ፡ ዘይሄሉ፨
    - ሰይፈ፡ ሚካኤል፡ ቄርሎስ፡ ለዐጽቀ፡ ሃይማኖት፡ ቈጽሉ፨
    - ኢይቅስሙ፡ ፍሬ፡ ጽድቅከ፡ ኅጡኣነ፡ ሥርየት፡ አስካሉ፨
    - ተአስሩ፡ በቃልከ፡ ሕዝበ፡ ካሕድ፡ ኵሉ፨
  2:
    - ሰላም፡ ለዝክረ፡ ስምከ፡ ክብረ፡ ነዳያን፡ ነገድ፨
    - ወለሥዕርተ፡ ርእስከ፡ ሰላም፡ ዘግልባቤሁ፡ መረግድ፨
    - ሰይፈ፡ ሚካኤል፡ ሰሎሞን፡ ንጉሠ፡ ምናኔ፡ ውሉድ፨
    - መኑ፡ እምግብር፡ ዘከማከ፡ እምግብረ፡ መላእክት፡ ልማድ፨
    - እንበለ፡ ማርያም፡ እግዝእትከ፡ እምዓለም፡ ፈቃድ፨
  29:
    - ሰላም፡ ትንሣኤከ፡ በጼወ፡ መለኮት፡ ዘተቀሥመ፨
    - ዓዲ፡ ክብርከ፡ በደብረ፡ ኤራር፡ ተሠይመ፨
    - ድኅረ፡ ጸአልከ፡ አባ፡ አበሳ፡ ዘማ፡ መርገመ፨
    - ነዋ፡ ይብለከ፡ እግዚእከ፡ ምስለ፡ ኤዎስጣቴዎስ፡ ዓለመ፨
    - እስመ፡ አልቦ፡ እንበሌክሙ፡ ዘነፍሶ፡ አድከመ፨
  30:
    - ሰላም፡ ለከ፡ ኖላዊነ፡ ኄረ፨
    - ኪያከ፡ ረሰየ፡ ለጽንፈ፡ ነገዱ፡ መምህረ፨
    - ሰይፈ፡ ሚካኤል፡ ጽድቅከ፡ ሕንጻ፡ ቤተ፡ አሚን፡ ሣረረ፨
    - ሀበኒ፡ ሊተ፡ እግዚኦ፡ ለብእሴ፡ ነገድ፡ ማኅደረ፨
    - እስመ፡ በዓለ፡ ቤት፡ አንተ፡ ታፈቅር፡ ግዩረ፨
  31:
    - መጻሕፍተ፡ ዜና፡ ይቤሉ፡ በረከተከ፡ በቃለ፡ ጉባኤ፡ ሐዲስ፨
    - ሰሚዖሙ፡ ቅድመ፡ ሰይፈ፡ ሚካኤል፡ ውዱስ፨
    - እምደብረ፡ ሊባኖስ፡ ቤትከ፡ ደብረ፡ ትክለ፡ አሚን፡ መቅደስ፨
    - ባርከኒ፡ አባ፡ በረከተ፡ መንፈስ፡ ቅዱስ፨
    - እስመ፡ ለእዴከ፡ ባረኮ፡ ክርስቶስ፨
  32:
    - ስብሐት፡ ለእግዚአብሔር፡ እምነ፡ ማእምራን፡ ክፍለ፨
    - ለፈጽሞ፡ ዝንቱ፡ ድርሳን፡ ዘአልበወኒ፡ ቃለ፨
    - ሰይፈ፡ ሚካኤል፡ ስምከ፡ መልአከ፡ መድኃኒት፡ ተብህለ፨
    - ዕሥየኒ፡ ዕሤተ፡ ጽድቅ፡ እምውስተ፡ ጸጋከ፡ ብዕለ፨
    - ወህየንተ፡ ሠላሳ፡ ወክልኤቱ፡ ጸግወኒ፡ ሣህለ፨
tarafa_malke:
  1:
    - ሰላም፡ ለዕረፍትከ፡ በበዓለ፡ መልአክ፡ ቃለ፡ ማዕነቅ፨
    - በምድረ፡ ሥርየት፡ ተሰምዐ፡ ቃለ፡ ዚአከ፡ ጽድቅ፨
    - ሰይፈ፡ ሚካኤል፡ ኖላዊ፡ ለመርዔተ፡ ወንጌል፡ ደቂቅ፨
    - ወይ፡ ሊተ፡ አሌ፡ ሊተ፡ አመ፡ ዕለተ፡ ወይሌ፡ ሥላቅ፨
    - ጸሎትከ፡ ትባልሀኒ፡ ለብእሲ፡ ውዱቅ፨
  2:
    - ሰላም፡ ለሀገሩ፡ ጽርሐ፡ ሥላሴ፡ ታዕካ፨
    - በዓልተ፡ ኪዳን፡ ቅድስት፡ ምስካየ፡ አእላፍ፡ ዋካ፨
    - ሰይፈ፡ ሚካኤል፡ ጳውሎስ፡ ንዋየ፡ ሃይማኖት፡ ምህርካ፨
    - ያስተበጽዕዋ፡ ክቡታነ፡ ሞት፡ ምስማካ፨
    - እስመ፡ ደብረ፡ ኤራር፡ ደብረ፡ ጽዮን፡ ትመስል፡ ፋሲካ፨
---