---
type: malkəʾ

subjects: [zara-yaqob]

stanzas:
  1:
    - በስመ፡ እግዚአብሔር፡ ንጉሥ፡ ዘለዓለም፡ መንግሥቱ፨
    - ናሁ፡ ወጠንኩ፡ ሰላመ፡ መልክእከ፡ በበ፡ ፍኖቱ፨
    - ባሕቱ፡ ርድአኒ፡ ዘርአ፡ ያዕቆብ፡ ለፈጽሞቱ፨
    - እመሰ፡ ፈቀከ፡ እግዚኦ፡ ኢይሰአነከ፡ ዝንቱ፨
    - እስመ፡ ሀብተ፡ ረድኤት፡ ለከ፡ ተውህበ፡ እምጥንቱ፨
  2:
    - ሰላም፡ ለዝክረ፡ ስምከ፡ በዓለ፡ ዐቢይ፡ ምልክና፨
    - ወለሥዕርትከ፡ ዘጽሕደ፡ በቅብአ፡ ዕጐልት፡ ንጽሕና፨
    - ዘርአ፡ ያዕቆብ፡ ሙሴ፡ መልአከ፡ ራምሴ፡ ወሲና፨
    - አዕይንተ፡ አውሴ፡ ወካሌብ፡ ሕዋሳትየ፡ ከመ፡ ሰብአ፡ ይኩና፨
    - መንገለ፡ ምድረ፡ ርስት፡ ምድረ፡ ጥበብ፡ አብሐን፡ ፍና፨
  10:
    - ሰላም፡ ለሕፅንከ፡ ምርፋቀ፡ አጋእዝት፡ ሠለስቱ፨
    - ወለአእዳዊከ፡ ፍቱሓት፡ እማእስረ፡ ዓለም፡ ዝንቱ፨
    - ዘርአ፡ እስራኤል፡ ያዕቆብ፡ ለእግዚአብሔር፡ መክፈልተ፡ ርስቱ፨
    - ለምዕራፈ፡ አፅምከ፡ ዳጋ፡ ለእስጢፋኖስ፡ ምኔቱ፨
    - ብዕለ፡ ነፍስ፡ ወብዕለ፡ ሥጋ፡ ጸግዋ፡ በከንቱ፨
  28:
    - ነዋ፡ አቅረብኩ፡ ለመንግሥትከ፡ ፍሬ፡ ከናፍር፡ ጸባሕተ፨
    - በፍቅደ፡ ራብዓይ፡ ሱባዔ፡ መጠነ፡ ተክህለኒ፡ ሊተ፨
    - ዘርአ፡ ያዕቆብ፡ ሀበኒ፡ እምዕሤትየ፡ ዕሤተ፨
    - አበ፡ ነጋሢ፡ ይሁብ፡ አኮኑ፡ ብዙኀ፡ ሀብተ፨
    - ለእመ፡ ብእሲ፡ ወሀቦ፡ ንዋየ፡ ንስቲተ፨
---