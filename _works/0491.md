---
type: malkəʾ

subjects: [ethiopia]

stanzas:
  1:
    - ተዘከርኩ፡ በሌሊት፡ ለኢትዮጵያ፡ ኂሩታ፨
    - ወሠናይታ፡ ኀበ፡ እግዚአብሔር፡ አስተበቁዖታ፨
    - ከመ፡ ሕገ፡ አምላኩ፡ ያነብብ፡ በመዓልት፡ ወበሌሊታ፨
    - እንዘ፡ እዛዋዕ፡ ምስለ፡ ልብየ፡ ለኅሊናየ፡ ንቅሕታ፨
    - በሳምናዊት፡ ዘመን፡ ዘወለደት፡ መንታ፨
  2:
    - ኢትዮጵያ፡ ታበጽሕ፡ ዕደዊሃ፡ ኀበ፡ እግዚአብሔር፨
    - ከመ፡ ብንተ፡ ዐይን፡ ይዕቀባ፡ እምኀይለ፡ ጸላኢ፡ ወፀር፨
    - እንዘ፡ ትብል፡ አምላኪየ፡ ዘበሰማያት፡ ወምድር፨
    - ይሥዐር፡ ጸብአ፡ እምኔሃ፡ ወእምአጽናፈ፡ ምድር፨
    - አምጣነ፡ ተስፋሃ፡ ጽኑዕ፡ እምኵሉ፡ አህጉር፨
  3:
    - ሰላም፡ ለዝክረ፡ ስምኪ፡ ጊዜ፡ ተጸውኦ፡ አዳም፨
    - ከመ፡ አስካለ፡ ወይን፡ ዘገነት፡ ወከመ፡ ስማ፡ ለማርያም፨
    - ኢትዮጵያ፡ ዘዮም፡ ወአቢሲኒያ፡ ዘትማልም፨
    - በዝክረ፡ ስምኪ፡ እትፌሣሕ፡ ለዓለም፨
    - አምጣነ፡ በተግባር፡ ግብርኪ፡ ወአኮ፡ በስም፨
  4:
    - ሰላም፡ እብል፡ ለላዕከ፡ ቤቴል፡ ሥዕርትኪ፨
    - ዘበላዕለ፡ ርእስ፡ አድነነ፡ ወዘተሐጽነ፡ በርእስኪ፨
    - ኢትዮጵያ፡ ሀገሩ፡ ለቀዳማዊ፡ በኵርኪ፨
    - አቤሜሌክ፡ ጴጥሮስ፡ ኢትዮጵያዊ፡ ኢይርአይ፡ ሙስናኪ፨
    - አመ፡ በፄዋዌ፡ መፍርህ፡ ተመነየ፡ ለኪ፨
  49:
    - ሰላም፡ ለመልክእኪ፡ እምውሉደ፡ ዓለም፡ ቅድው፨
    - እንዘ፡ በጸጋ፡ ይልሂ፡ እምነ፡ አህጉር፡ ወበድው፨
    - ኢትዮጵያ፡ ምድርኪ፡ እመዐዛ፡ ጽጌ፡ ፍትው፨
    - መዐዛ፡ ዕፍረትኪ፡ ምግባሮሙ፡ ለቅዱሳን፡ አበው፨
    - አምጣነ፡ ምዑዝ፡ ጼናሁ፡ እምኵሉ፡ አፈው፨
  50:
    - ሰላም፡ ለክሙ፡ ጳጳሳት፡ ዘኢትዮጵያ፨
    - ወነገሥታተ፡ ምድር፡ ዘአቢሲንያ፨
    - ከመ፡ እምኵሉ፡ ጸለየ፡ ጎርጎርዮስ፡ ለሰብአ፡ አርማንያ፨
    - አፍቀርክዋ፡ ወአእመርክዋ፡ እምዐጸደ፡ ግብጽ፡ ወሶርያ፨
    - ለኢትዮጵያ፡ ምድርክሙ፡ ዘሠናይ፡ ላህያ፨
  51:
    - አምኀ፡ ሰላም፡ አቅረብኩ፡ ለክብርኪ፡ ኢትዮጵያ፡ ቅድስት፨
    - ኦሆ፡ በሐሊት፨
    - ሶበ፡ አደመኒ፡ ሊተ፡ ክብረ፡ ዚኣኪ፡ ሥነ፡ ሕይወት፨
    - ፈቀድኩ፡ እንግር፡ ክብረ፡ ዚአኪ፡ ለቀደምት፡ ወለደኃርት፨
    - ተዘኪርየ፡ ሠናይተኪ፡ በኵሉ፡ ሰዓት፨
  52:
    - በክብር፡ ወበስብሐት፡ እመ፡ ርኢኩ፡ ሠናይቶ፨
    - ለመዋዕለ፡ ሣህልኪ፡ ኵሉ፡ ወለሕይወትኪ፡ ተፍጻሜቶ፨
    - ሀገረ፡ ቅዱሳን፡ ኢትዮጵያ፡ እንተ፡ ኢትክሊ፡ ተከብቶ፨
    - ናሁ፡ ፈጸምኩ፡ ተናግሮ፡ ወለክብርኪ፡ አእኩቶቶ፨
    - ወኢይንበር፡ በላዕሌኪ፡ ዘይነብብ፡ ከንቶ፨
---