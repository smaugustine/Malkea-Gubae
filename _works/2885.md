---
type: malkəʾ

chaine: [166]
habtemichael: [200, 201]

subjects: [phanuel]

masgabiya:
  1:
    - ናሁ፡ ወጠንኩ፡ ስብሐተ፡ ፋኑኤል፡ አሚነ፨
    - ወለመልክኡ፡ ድርሳነ፨
    - እስመ፡ ላዕልዐ፡ ልሳንየ፡ ኮነ፨
    - ፋኑኤል፡ ተራድአኒ፡ ወተናበበኒ፡ ፍጡነ፨
    - እንዘ፡ ሰላመከ፡ እእኅዝ፡ ወወጠንኩ፡ አነ፨
  2:
    - ሰላም፡ ለተፈጥሮትከ፡ ምስለ፡ መላእክት፡ ኅቡረ፨
    - እንዘ፡ ኢትከውን፡ ቅድመ፡ ወእንዘ፡ ኢትዴኀር፡ ድኅረ፨
    - ሰዳዴ፡ ሰይጣናት፡ ፋኑኤል፡ እምላዕለ፡ ሰብእ፡ ወትረ፨
    - ስድዶሙ፡ ለአጋንንት፡ ወአርእዮሙ፡ ኀሣረ፨
    - ከመ፡ ኢይግበሩ፡ ኪያየ፡ ማኅደረ፨
stanzas:
  1:
    - ሰላም፡ ለዝክረ፡ ስምከ፡ ዘይደልዎ፡ ተበፅዖ፨
    - እምውሉደ፡ ሰብእ፡ ኵሉ፡ በተዜያንዎ፡ ወበተዛውኦ፨
    - እስመ፡ ቀዋሚሆሙ፡ አንተ፡ ዘትተግህ፡ ለተራድኦ፨
    - ፋኑኤል፡ ስመ፡ ዚአከ፡ ሶበ፡ እወጥን፡ ጸውዖ፨
    - በከመ፡ ልማድከ፡ ለፀርየ፡ ፍጡነ፡ ፅብኦ፨
  2:
    - ሰላም፡ ለሥዕርትከ፡ ዘኢይቀርቦ፡ መላፄ፨
    - ኮከበ፡ ራማ፡ ፋኑኤል፡ ምሉአ፡ ሱራሔ፡ እንበለ፡ ሑፃፄ፨
    - ኢያስትት፡ ኪያየ፡ ለዐቂብ፡ ወለሕዋፄ፨
    - መቲሮ፡ እምነ፡ ለምለሙ፡ ከመ፡ ዘበመፍጽሕ፡ ወማኅፄ፨
    - ሥርወ፡ ሕይወትየ፡ ኢያማስን፡ ዕፄ፨
  44:
    - ሰላም፡ ለቆምከ፡ ዘግሩም፡ ራእዩ፨
    - ወአዳም፡ ሥነ፡ ላህዩ፨
    - ፋኑኤል፡ ክቡር፡ ለእግዚአብሔር፡ መልአከ፡ ዕበዩ፨
    - ረስዮሙ፡ ለዕድዋንየ፡ ቅድመ፡ ፀርየ፡ ይስክዩ፨
    - በውዴት፡ ዘሐለዩ፡ እሙንቱ፡ ይድወዩ፨
  45:
    - ሰላም፡ ሰላም፡ ለማኅበረ፡ መልክእከ፡ እብሎሙ፨
    - ለለ፡ አሐዱ፡ ዘበበ፡ ስሙ፨
    - ፋኑኤል፡ ክቡር፡ ለእግዚአብሔር፡ መልአከ፡ ሰላሙ፨
    - ሰሐበኒ፡ ኀብለ፡ ፍቅርከ፡ ለውዳሴከ፡ እፃሙ፨
    - በረከተከ፡ ዐስብየ፡ ሀበኒ፡ ዳእሙ፨
  46:
    - መኑ፡ መርዔተ፡ ዘይርኢ፡ ወኢይሰቲ፡ ሐሊቦ፨
    - ወመኑ፡ ዘይተክል፡ ወይነ፡ ወኢይቀስም፡ ሕንባቦ፨
    - ፋኑኤል፡ ሀበኒ፡ ዕሤተ፡ ጸሎትየ፡ በአመክዕቦ፨
    - ተኣምር፡ አንተ፡ አኮኑ፡ ለእግዚአብሔር፡ ንባቦ፨
    - እስመ፡ ይቤ፡ ኢታቢት፡ ለነዳይ፡ ዐስቦ፨
---