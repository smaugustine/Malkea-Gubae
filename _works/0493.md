---
type: malkəʾ

habtemichael: [24]

subjects: [anbas]

stanzas:
  1:
    - በስመ፡ ሥላሴ፡ ነገሥት፡ ወኂሩቶሙ፡ ድንግል፨
    - ድርሳነ፡ መልክእከ፡ እንብብ፡ ዘጣዕመ፡ ንባቡ፡ ወንጌል፨
    - ፀሓየ፡ ዓለም፡ አንበስ፡ ወኮከበ፡ ገዳም፡ ጽዱል፨
    - አንቅሐኒ፡ እምሀኬትየ፡ መጠነ፡ አንቅሖተ፡ ትክል፨
    - ወተናበበኒ፡ በሐዋዝ፡ ቃል፨
  2:
    - ሰላም፡ ለዝክረ፡ ስምከ፡ በስመ፡ አንበሳ፡ ግሩም፨
    - ዘአስተማሰልዎ፡ ቀደምት፡ ነቢያተ፡ ጸሎት፡ ወጾም፨
    - ዐምደ፡ ሃይማኖት፡ አንበስ፡ ወዘውገ፡ መላእክት፡ አፍሓም፨
    - ባርከነ፡ በመስቀልከ፡ ለዘደቂቀ፡ ዛቲ፡ ዓለም፨
    - ወአሕይወነ፡ እምእኩይ፡ ሕማም፨
  31:
    - ሰላም፡ ለመቃብሪከ፡ ካልእተ፡ ታቦር፡ ደብረ፡ ምሥጢሩ፨
    - ለዘገብረ፡ ኵሎ፡ በዘኢይትነገር፡ ግብሩ፨
    - በለሰ፡ ሃይማኖት፡ አንበስ፡ ዘታፈሪ፡ ለለ፡ አሚሩ፨
    - አንተኑ፡ ሳሙኤል፡ ዘደብረ፡ ቍየጻ፡ ማኅደሩ፨
    - ወሳሙኤል፡ ገዳማዊ፡ ዘዋሊ፡ ሀገሩ፨
  35:
    - ናሁ፡ ፈጸምኩ፡ ድርሳነ፡ መልክእከ፡ ዘኢኮንኩ፡ ማእምረ፨
    - እምነ፡ ኅዳጥ፡ ብዙኅ፡ እንዘ፡ እከፍል፡ ምሥጢረ፨
    - ገብረ፡ ወላዲቱ፡ አንበስ፡ ለዘሰማየ፡ ገብረ፨
    - ባሕቱ፡ አባ፡ ከመ፡ ቃለ፡ ወንጌል፡ ነገረ፨
    - እምነ፡ ኅዳጥ፡ ብዙኅ፡ ጽግወኒ፡ ክብረ፨
---