---
type: malkəʾ

chaine: [207]

subjects: [iyyasu-i]

stanzas:
  1:
    - ናሁ፡ ተጽሕፈ፡ በስመ፡ ሥላሴ፡ ዋሕድ፨
    - ለንጉሠ፡ ነገሥት፡ ኢያሱ፡ ውዳሴ፡ መልክኡ፡ በፍቅድ፨
    - ለዘአጽሐፎ፡ ባሕቱ፡ ወለዘጸሐፎ፡ በእድ፨
    - ለዘእንበቦ፡ ወተርጐሞ፡ ወለዘአጽምአ፡ ነገድ፨
    - በረከተ፡ ሰማይ፡ ይጸጉ፡ አምላክነ፡ ወልድ፨
  2:
    - ሰላም፡ ለፅንሰትከ፡ ወለልደትከ፡ ቅዱስ፨
    - እምዘወለደተከ፡ ንግሥት፡ በዘአእመራ፡ ንጉሥ፨
    - መናኔ፡ መንግሥት፡ ኢያሱ፡ ወሰማዕተ፡ ሥቃይ፡ ሐዲስ፨
    - ከመ፡ እንብብ፡ ትሩፋቲከ፡ በውስተ፡ ቀላይ፡ ወየብስ፨
    - አስተናብበኒ፡ ለገብርከ፡ በዐዚዝ፡ መንፈስ፨
  3:
    - ሰላ፡ ለዝክረ፡ ስምከ፡ ግጽወ፡ ፊደላት፡ ሠለስቱ፨
    - ወለሥዕርትከ፡ ሰላም፡ ዘተወደሰ፡ ሲበቱ፨
    - ንጉሠ፡ ምናኔ፡ ኢያሱ፡ ወሰማዕት፡ በላዕለ፡ ዝንቱ፨
    - ትብለከ፡ ደብረ፡ ብርሃን፡ ለመርዓዌ፡ ሰማይ፡ መርዓቱ፨
    - ወልድ፡ እኁየ፡ ወሪዶ፡ ውስተ፡ ገነቱ፡ አፈዋተ፡ ምዕዘ፡ ልብሰቱ፨
  31:
    - ሰላም፡ ለመቃብሪከ፡ ኀበ፡ አቡከ፡ ሰከበ፨
    - ድኅረ፡ አሠነየ፡ ምግበ፨
    - ኢያሱ፡ እምዝንቱ፡ ከመ፡ ቃለ፡ መጽሐፍ፡ ነበበ፨
    - ትንሣኤ፡ ሕይወት፡ ለከ፡ ደኃሪ፡ እንዘ፡ ትኄይስ፡ ኮከበ፨
    - እስመ፡ ባሕታዌ፡ ገድል፡ አንተ፡ ወሰማዕት፡ ካዕበ፨
  32:
    - ደብረ፡ ሊባኖስ፡ ንግሥት፡ ጸዋሪተ፡ አክሊል፡ በርእሳ፨
    - ኀበ፡ በዓለከ፡ ገብረት፡ ምስለ፡ መሢሐዊ፡ ንጉሳ፨
    - አቅረብኩ፡ ለከ፡ ኢያሱ፡ አምኃ፡ ማሕሌት፡ ቅድመ፡ ከኒሳ፨
    - ዕሥየነ፡ ርስተ፡ ባሕቱ፡ ዘአርሳንዮስ፡ ወረሳ፨
    - ወእምቅደሜሁ፡ ዳንኤል፡ ዘሱሳ፨
---