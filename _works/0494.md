---
type: malkəʾ

habtemichael: [265]

subjects: [tomas-zanaqude]

stanzas:
  1:
    - እግዚአብሔር፡ ባዕለ፡ ጸጋ፡ ጸጋዌ፡ ጸጋ፡ በከንቱ፨
    - ወጽንዐ፡ ድኩማን፡ ኀይለ፡ ረድኤቱ፨
    - በጠፈረ፡ ልብየ፡ ያሥርዕ፡ ፀሓየ፡ ጥበብ፡ ለለ፡ ዕለቱ፨
    - ከመ፡ ይስድድ፡ ግላ፡ ጽልመት፡ እንተ፡ ሀለወት፡ ውስቴቱ፨
    - ድርሳነ፡ መልክኡ፡ ለቶማስ፡ ከመ፡ እርአይ፡ ቦቱ፨
  2:
    - ሰላም፡ ለዝክረ፡ ስምከ፡ ነገረ፡ ፍሥሓ፡ ዘባቲ፨
    - ወሰላም፡ ካዕበ፡ ለሥዕርተ፡ ርእስከ፡ ለለ፡ አሐቲ፨
    - ወላዴ፡ ኅሩያን፡ ቶማስ፡ ዘመነንከ፡ ግብረ፡ መዋቲ፨
    - አጽንዖ፡ ለሰብእናየ፡ በረድኤትከ፡ እንታክቲ፨
    - እስመ፡ ድክምተ፡ ኀይል፡ ጥቀ፡ ወኅዝንት፡ ይእቲ፨
  24:
    - ሰላም፡ ለግንዘተ፡ ሥጋከ፡ ዘሥርዓተ፡ አበው፡ ሥርዓታ፨
    - ወለመቃብሪከ፡ ዝጉብ፡ ባሕርየ፡ ሥጋ፡ በውስቴታ፨
    - አንጽዐኒ፡ ቶማስ፡ ለጸዊረ፡ መስቀል፡ ዘጎልጎታ፨
    - ዓለምነሰ፡ ዘአሥዋከ፡ ድካም፡ ፍኖታ፨
    - ለቤተ፡ ምግባር፡ አፀወት፡ ኆኅታ፨
  31:
    - በከመ፡ ተወክፈ፡ እግዚእክሙ፡ ጸሪቀ፡ መበለት፡ ክልኤቱ፨
    - ወአንብዐ፡ ኃጥ፡ ብእሲት፡ እንተ፡ ገሠሠቶ፡ ሎቱ፨
    - ፊቅጦር፡ ወቶማስ፡ ዘምስለ፡ ማርያም፡ ወላዲቱ፨
    - ተወኪፈክሙ፡ ፍሬ፡ ከናፍርየ፡ ዝንቱ፨
    - ፍኖተ፡ ንስሓ፡ ምርሑኒ፡ ኢይጣእ፡ በከንቱ፨
  31:
    - ሰላም፡ ለከ፡ ለባሴ፡ ጻማ፡ ወሕማም፨
    - በእንተ፡ ኢየሱስ፡ ክርስቶስ፡ አኃዜ፡ ኵሉ፡ ዓለም፨
    - ቶማስ፡ ርእሳ፡ ለደብረ፡ ማርያም፨
    - በእንቲአነ፡ ጸሊ፡ ኀቤሃ፡ በጸሎትከ፡ ፍጹም፨
    - አምጣነ፡ ርኅርኅት፡ ይእቲ፡ ወሠናይት፡ እም፨
---