---
type: malkəʾ

subjects: [alexius]

stanzas:
  1:
    - ሶበ፡ እወጥን፡ መኃልየ፡ ለመልክእከ፡ ኵሎን፨
    - እንዘ፡ እዌድሶን፡ በበ፡ ኢናሆን፨
    - ጸሊ፡ ሊተ፡ ገብረ፡ ክርስቶስ፡ መእመን፨
    - ከመ፡ ይትወሀበኒ፡ ጽዋዐ፡ እሳት፡ ርሱን፨
    - እንተ፡ ሰትዮ፡ ዕዝራ፡ ካህን፨
  2:
    - ሰላም፡ ለልደትከ፡ በሰብሳበ፡ ዘርእ፡ ኢማሳኒ፨
    - በትእዛዘ፡ አምላክ፡ ረቦኒ፨
    - ገብረ፡ ክርስቶስ፡ አቡየ፡ ሐውዛተ፡ ዓለም፡ መናኒ፨
    - አክናፈ፡ ንጽሕከ፡ ብሔረ፡ ብርሃን፡ ይሰደኒ፨
    - ፍተ፡ አብ፡ ለውሉድ፡ እምኵሉ፡ ይሴኒ፨
  3:
    - ሰላም፡ ለዝክረ፡ ስምከ፡ አብደል፡ መሲሕ፡ ኀየል፨
    - ዘበትርጓሜሁ፡ ገብረ፡ ክርስቶስ፡ ብሂል፨
    - ወዓዲ፡ ስምከ፡ በአፈ፡ ማርያም፡ ድንግል፨
    - ብእሴ፡ እግዚአብሔር፡ ትሩፈ፡ ምግባር፡ ወገድል፨
    - በጽዋዔ፡ ስምከ፡ ተማሕፀንኩ፡ እምአርዌ፡ ህጕል፨
  56:
    - ሰላም፡ እብል፡ ዘዚአከ፡ መልክአ፨
    - ዘውስጥ፡ ወዘአፍአ፨
    - ማእሰ፡ ሥጋከ፡ ክሡተ፡ ወአእፅምቲከ፡ ኅቡአ፨
    - ደምከ፡ ርጉአ፡ ወአሥራውከ፡ ሥሩዐ፨
    - በመልክእከ፡ ኵሎን፡ ተማሕፀንኩ፡ ርቱዐ፨
    - ገብረ፡ ክርስቶስ፡ ትቅበአኒ፡ ዘመንፈስ፡ ቅቡአ፨
---