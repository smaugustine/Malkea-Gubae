---
type: malkəʾ

habtemichael: [40]

subjects: [bernard]

stanzas:
  1:
    - ሰላም፡ ለዝክረ፡ ስምከ፡ ዘያስተፌሥሕ፡ በዜና፨
    - ምሥጢራተ፡ ወንጌል፡ ትስብክ፡ እምነ፡ ዘሰለጥከ፡ ፍና፨
    - መምህረ፡ ትሕትና፡ በርናርዶስ፡ እንተ፡ ታልሕቅ፡ በዕሪና፨
    - ውሉደ፡ ዚአከ፡ ኅሩያን፡ እለ፡ ወፍሮሙ፡ ጽሙና፨
    - እፎኑ፡ ሞእዎ፡ ለእኩይ፡ ኅሊና፨
  2:
    - ሰላም፡ ለሥዕርተ፡ ርእስከ፡ ሞጣሕተ፡ ስባሔ፡ ወዘምሮ፨
    - ወዓዲ፡ ርእሰከ፡ መዝገበ፡ ጥበብ፡ ወአእምሮ፨
    - ሊቀ፡ ሊቃውንት፡ በርናርዶስ፡ ዕመቀ፡ ምሥጢራት፡ ዘኢይሴወሮ፨
    - አዝአነ፡ ለውሉድከ፡ ወአስተሐይጸነ፡ ምክሮ፨
    - ለገራህተ፡ መንፈስ፡ ቅድስናከ፡ ከመ፡ ንክሀል፡ ወፍሮ፨
  3:
    - ሰላም፡ ለገጽከ፡ በቅብአ፡ ድንጋሌ፡ ጥሉል፨
    - ወበግርማ፡ መንፈስ፡ ክሉል፨
    - በርናርዶስ፡ ትጉህ፡ ወፈጻሜ፡ ጽኑዕ፡ ገድል፨
    - አስተሥሪ፡ ለነ፡ በጸሎትከ፡ ምልእተ፡ ምሕረት፡ ወሣህል፨
    - እስመ፡ በዓለ፡ ገጽ፡ አንተ፡ ቅድሜሁ፡ ለቃል፨
  27:
    - ሰላም፡ ለፀአተ፡ ነፍስከ፡ ወለበድነ፡ ሥጋከ፡ ቅድው፨
    - በዘመንፈስ፡ ቅዱስ፡ ፄው፨
    - በርናርዶስ፡ ብርሃነ፡ ሲቶ፡ ወዘክሌርቮ፡ ማኅው፨
    - ዘአብጠልከ፡ ኀይለ፡ ኑፋቄ፡ ቅድመ፡ ጉቡኣን፡ አበው፨
    - ሚኅደረ፡ ቅዱሳን፡ ኮኑ፡ አሕቃላት፡ ወበድው፨
  28:
    - ሰላም፡ ለግንዘተ፡ ሥጋከ፡ በሠርጐ፡ ሠናይ፡ ግልባቤ፨
    - ምስለ፡ ጼና፡ ስሒን፡ ወመዐዛ፡ ከርቤ፨
    - ወላዴ፡ አእላፍ፡ በርናርዶስ፡ ዘተቀበርከ፡ በይባቤ፨
    - አስተምሕር፡ ለነ፡ ኀበ፡ ፈጣሪ፡ በሰዓተ፡ ኵሉ፡ ምንዳቤ፨
    - ወጊዜ፡ ድቀትነ፡ ጥቀ፡ እምእንቋዕ፡ ዘይቤ፨
  29:
    - አምኃ፡ ሰላም፡ ለከ፡ እምነ፡ አኃው፡ ኵሎሙ፨
    - በበ፡ አሐዱ፡ አሐዱ፡ መጠነ፡ ፍቅዶሙ፨
    - ፍቁረ፡ ክርስቶስ፡ በርናርዶስ፡ ዘተቀደስከ፡ በንዝኃተ፡ ደሙ፨
    - አስተፋጥን፡ በርኅራኄከ፡ ወበእንተ፡ ኵልነ፡ ጻሙ፨
    - ከመ፡ ኢይሒጠነ፡ ጸላኢ፡ ዘሰይጣን፡ ስሙ፨
---
Composed by Walda Māryām Kəflu.