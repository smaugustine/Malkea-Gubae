---
type: malkəʾ

chaine: [129b, 140b, 163]

subjects: [raphael]

stanzas:
  1:
    - ሰላም፡ ለዝክረ፡ ስምከ፡ በአፈ፡ ኵሉ፡ ጥዑም፨
    - ወለዘይጼውዖ፡ ረዳአ፡ ዘእንበለ፡ መስፈርት፡ ወዐቅም፨
    - ሩፋኤል፡ መልአክ፡ ዖፈ፡ አርያም፨
    - ታሕተ፡ ወግር፡ ከመ፡ አሰርኮ፡ ለመልአከ፡ ሀከክ፡ ዘቅድም፨
    - ለደቂቀ፡ ስሕተት፡ ዘደም፡ ሠርዎሙ፡ ዮም፨
  2:
    - ሰላም፡ ለሥዕርተ፡ ርእስከ፡ ዘመድምም፡ ተገብሮቱ፨
    - እሳትአ፡ ወነፋስ፡ ውእቱ፨
    - ሩፋኤል፡ ክቡር፡ ለእግዚአብሔር፡ መልአከ፡ ቤቱ፨
    - ዘኢኮነ፡ በምግባርየ፡ ዳእሙ፡ በከንቱ፨
    - እምኀቤከ፡ ዘልፈ፡ ረድኤተ፡ እፈቱ፨
  46:
    - ሰላም፡ እብል፡ ለዐቅመ፡ መልክእከ፡ ዘበበ፡ በይኑ፨
    - አመ፡ ጥንተ፡ ግብሩ፡ ዘገብሮ፡ እግዚአብሔር፡ በኪኑ፨
    - ለእሳት፡ እምርስኑ፡ ለነፋስ፡ እምሥኑ፨
    - ልማድከ፡ አዕርጎ፡ ጸሎት፡ ሩፋኤል፡ አኮኑ፨
    - ተዝካረ፡ ጸሎትየ፡ ታዕርግ፡ ፍያለከ፡ ፈኑ፨
  47:
    - ሰላም፡ ለሕይወትከ፡ ጥንተ፡ ዓለም፡ ዘኢቀደሞ፨
    - ወኅልቀተ፡ ዘመን፡ ኢይፌጽሞ፨
    - ሩፋኤል፡ ሠዋዒ፡ መሥዋዕተ፡ ስብሐት፡ በኢያርምሞ፨
    - ጥቃ፡ ሕይወትከ፡ ለሕይወትየ፡ ዐቅም፨
    - ምስለ፡ ምክረ፡ ጥበብ፡ በርስዕ፡ እስከ፡ ይጸግብ፡ ዓም፨
  48:
    - ኃፍረት፡ ጥቀ፡ ለዘተለቅሐ፡ ወተሣየጠ፨
    - እመኒ፡ ብዙኀ፡ ወእመኒ፡ ኅዳጠ፨
    - እዳሁ፡ ፍጡነ፡ ሶበ፡ ኢሠለጠ፨
    - ሩፋኤል፡ ዐስበ፡ አምኃየ፡ እንዘ፡ ትጽሕቅ፡ መይጠ፨
    - በረከተ፡ ሰማይ፡ ኅቡአ፡ ሀበኒ፡ ተውላጠ፨
---