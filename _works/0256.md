---
type: malkəʾ

subjects: [phanuel]

stanzas:
  1:
    - ኦሰዳዲሁ፡ ከመ፡ ኢይስኪ፡ ቀዊሞ፨
    - ለአርዌ፡ መስሕት፡ መፍቀሬ፡ ሕሰሞ፨
    - ፋኑኤል፡ መልአከ፡ ኀይሉ፡ ለዘየኀድር፡ አርያሞ፨
    - ለልሳንየ፡ ልሱሕ፡ ጼውከ፡ ይቅሥሞ፨
  2:
    - ሰላም፡ ሰላም፡ ወአምኃ፨
    - ለቅድስናከ፡ እብሎ፡ ሰርከ፡ ወነግሀ፨
    - ከመ፡ አስተብፅዕከ፡ በፍሥሓ፨
    - ፋኑኤል፡ ኀቤየ፡ አፍጥን፡ በጺሐ፨
    - በጼወ፡ መለኮት፡ ቅሥም፡ አፉየ፡ ልሱሐ፨
  3:
    - ሰላም፡ ለፋኑኤል፡ እንበለ፡ አርምሞ፡ ከሊሖ፨
    - ለእግዚአብሔር፡ ዘይሴብሖ፨
    - እምጸብአ፡ ሰይጣናት፡ ለተባልሖ፨
    - ከመ፡ ተሐቅፍ፡ እንቆሖ፡ አንስትያዊት፡ ዶርሆ፨
    - ለመርጡልነ፡ ይክድና፡ አክናፈ፡ ሰፊሖ፨
  4:
    - ሰላም፡ እብል፡ ለከተማ፡ ርእስከ፡ ድሉል፨
    - በሜላተ፡ ብርሃን፡ ክሉል፨
    - መልአከ፡ ቅዳሴ፡ ፋኑኤል፨
    - አስተምሕር፡ ላተ፡ ኀበ፡ ልዑል፨
    - ጥቅመ፡ መድኃኒቱ፡ ዑዳ፡ ለዛቲ፡ መርጡል፨
  39:
    - ሰላም፡ ለቆምከ፡ ጥቀ፡ አዳም፡ ሥነ፡ ሱራኄሁ፨
    - ወዐቢይ፡ ኑኁ፨
    - ፋኑኤል፡ መልአክ፡ ለልዑል፡ ሊቀ፡ ሐራሁ፨
    - ወሰላም፡ ለማሕሌትከ፡ ዘጥዑም፡ ቃናሁ፨
    - ከመ፡ አርጋኖን፡ ዘይደምሕ፡ ጕሕናሁ፨
  40:
    - ሰላም፡ ለፋኑኤል፡ መክበበ፡ አእላፍ፡ ትጉሃን፨
    - ሰዳዴ፡ መናፍስት፡ ርኩሳን፨
    - ዓዲ፡ ሰላም፡ ለቀጸላ፡ ርእሱ፡ ብርሃን፨
    - ወሰላም፡ ለመልክአ፡ ገጹ፡ ኵሎን፨
    - ፈጽሞ፡ ዕበዩ፡ ለነቢብ፡ ኢይክል፡ ልሳን፨
---