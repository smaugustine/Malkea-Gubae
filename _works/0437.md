---
type: malkəʾ

habtemichael: [307]

subjects: [zosimas]

stanzas:
  1:
    - ናሁ፡ ወጠንኩ፡ ሰላመ፡ መልክእከ፡ ጥዑም፨
    - በኀይለ፡ ኢየሱስ፡ ክርስቶስ፡ ሠዋቄ፡ ደራሲ፡ ድኩም፨
    - ዞሲማስ፡ ሐዋርያ፡ ዐርከ፡ ማቴዎስ፡ አዳም፨
    - አመ፡ ሖርከ፡ ዮርዳኖሰ፡ ገዳመ፡ ብሕትዋን፡ በጾም፨
    - ተዳደቀ፡ ምስሌሃ፡ ለግብጻዊት፡ ማርያም፨
  2:
    - ሰላም፡ ለዝክረ፡ ስምከ፡ እንተ፡ ተለዐለ፡ ዕበዩ፨
    - እምገድለ፡ ቅዱሳን፡ አበው፡ ዘሥጋሆሙ፡ አንደዩ፨
    - ገብረ፡ መንፈስ፡ ቅዱስ፡ ዞሲማስ፡ ለለ፡ ስመከ፡ ሰመዩ፨
    - አብኦሙ፡ ብሔረ፡ ጻድቃን፡ ወምድረ፡ ብፁዓን፡ ዘጐዩ፨
    - እምነ፡ ኀጢአት፡ ነምር፡ ዘሕሡም፡ ራእዩ፨
  40:
    - ሰላም፡ ለትንሣኤከ፡ ሥጋከ፡ አመ፡ ይከውን፡ ሐተታ፨
    - በየማነ፡ አምላክ፡ ዘይቀውም፡ ምስለ፡ ነፍሰ፡ ጻድቃን፡ ጣቢታ፨
    - ዲዲሞስ፡ ዞሲማስ፡ ስሙየ፡ ዘቶማስ፡ መንታ፨
    - ነፍስነ፡ ግብጻዊት፡ ከመ፡ ኢትንበር፡ ባሕቲታ፨
    - በመንግሥተ፡ ሰማይ፡ ምስሌከ፡ አስተዛውግ፡ ሕይወታ፨
  41:
    - ህየንተ፡ አርብዓ፡ ዓመት፡ በዊአከ፡ ቀኖና፨
    - ወበይነ፡ ብሔረ፡ ብፁዓን፡ ዘጾምከ፡ ወአምጻእከ፡ ዜና፨
    - ድርሳነ፡ መልክእከ፡ ሐለይኩ፡ ኊልቈ፡ አርብዓ፡ ይኩና፨
    - ተወከፍ፡ ጸሎትየ፡ ወማኅሌትየ፡ ዕሪና፨
    - ከመ፡ ተወክፈ፡ ፈጣሪከ፡ ጸሎታ፡ ለሐና፨
---