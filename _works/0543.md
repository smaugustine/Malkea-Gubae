---
type: malkəʾ

habtemichael: [13]

titles:
  -
    gez: Malkəʾa ʾAbrǝhām za-Dabra Ṣǝyon
    en: Image of ʾAbrǝhām of Dabra Ṣǝyon
  -
    gez: Malkǝʾa Zagǝrum
    en: Image of Zagǝrum

subjects: [abreham-d-seyon]

stanzas:
  1:
    - በስመ፡ ሥሉስ፡ እሠውጥ፡ ዕፍረተ፡ ድርሳን፡ ኅዳጠ፨
    - ዲበ፡ መልክእከ፡ ልብስ፡ ዘበመጥባሕተ፡ ሀጕል፡ ኢተሠለጠ፨
    - አብርሃም፡ ፍቅርከ፡ ኀበ፡ በልብየ፡ ተሠወጠ፨
    - እንዘ፡ እሙንቱ፡ ይጼግዉኒ፡ ዕፍረተ፡ አእምሮ፡ ጽዑጠ፨
    - ወአፈወ፡ ጥበብ፡ ሐሴቦናዊ፡ ዘእምቅድም፡ ተሠይጠ፨
  2:
    - ሰላም፡ ለዝክረ፡ ስምከ፡ ዘይጥዕም፡ ለጽውዖ፨
    - ወለትካዘ፡ ልብ፡ ደዌ፡ ፍጡነ፡ ዘያረስዖ፨
    - እስከ፡ እፌጽም፡ አብርሃም፡ ስብሐተ፡ መልክእከ፡ በአስተብቍዖ፨
    - ምስሌየ፡ ሀሎ፡ ማሕፀንተከ፡ ከመ፡ ለጸላኢ፡ እጽብኦ፨
    - ወኢትኅድገኒ፡ እግዚኦ፡ እግዚኦ፨
  42:
    - ሰላም፡ ለመቃብሪከ፡ ለደብረ፡ ጽዮን፡ ውስቴታ፨
    - ዘዕንቍ፡ ድያ፡ ወዘጳዝዮን፡ መሠረታ፨
    - አብርሃም፡ ንሣእ፡ ኵያንወ፡ ኃይሳት፡ መንታ፨
    - ትፅብኦ፡ ወታመሥዎ፡ ለዘይፈቅድ፡ ይንስታ፨
    - ለዛቲ፡ ደብረ፡ ጽዮን፡ ዘዕጹብ፡ ግብረታ፨
  44:
    - ሰላም፡ ለደቂቅከ፡ አብርሃም፡ ጻድቅ፨
    - እለ፡ አሠነይዋ፡ ጥቀ፡ ለደብረ፡ ጽዮን፡ ምርፋቅ፨
    - ከመ፡ ዘኪሩቤል፡ ጠቢብ፡ ወከመ፡ ሰሎሞን፡ ሊቅ፨
    - እሉሰ፡ ጠቢባኒነ፡ እንበለ፡ ብሩር፡ ወወርቅ፨
    - እምኢክህሉ፡ ጥበቢሆሙ፡ ለእለ፡ ደቂቅ፨
  45:
    - ስብሐት፡ ለአብ፡ ዘአፈጸመኒ፡ በጥበቡ፨
    - ወሰጊድ፡ ለወልድ፡ ዘአንበበኒ፡ በንባቡ፨
    - ወለመንፈስ፡ ቅዱስ፡ ዕበይ፡ ዘአጽንዐኒ፡ በነደ፡ ላህቡ፨
    - ከመ፡ ኣቅርብ፡ ስብሐቲከ፡ አብርሃም፡ ቅሩቡ፨
    - ለዋሕድ፡ አምላከ፡ ራማ፡ ዘትድምርት፡ መዝገቡ፨
tarafa_malke:
  1:
    - ሰላም፡ ለከ፡ ዕቍረ፡ ማየ፡ ልብን፡ አብርሃም፡ ዘወልድየ፡ እኁየ፨
    - ትብለከ፡ ነዓ፡ በጊዜ፡ ጽምዕየ፨
    - ደብረ፡ ጽዮን፡ ጽጌ፡ ወይንየ፨
  2:
    - ሰላም፡ ለከ፡ ማእከለ፡ ክልኤ፡ አጥባት፡ ዘተዕርፍ፡ አባ፨
    - ለነፍሰ፡ ዚአየ፡ ፍጡነ፡ ቅረባ፨
    - በረከተ፡ ከመ፡ ተሀባ፨
  5:
    - "[ሰላም፡ ለከ፡] ዐፀደ፡ ወይኑ፡ አብርሃም፡ ለእግዚአብሔር፡ ሊቅ፨"
    - እለ፡ ዐቀቡከ፡ በውስተ፡ ምርፋቅ፨
    - ኪሩቤል፡ አቀብተ፡ ጽድቅ፨
  6:
    - ናሁ፡ ሠናይ፡ ወአዳም፡ ናሁ፨
    - ኵሉ፡ ይብለከ፡ በአፉሁ፨
    - ለአብርሃም፡ ግብረ፡ እዴሁ፨
  9:
    - ሰላም፡ ለከ፡ አዕይንቲከ፡ ዘርግብ፡ ምስጢረ፡ መለኮት፡ ዘርእያ፨
    - ነቢይ፡ አብርሃም፡ ወሐዋርይታ፨
    - ትብለከ፡ ኢትዮጵያ፨
  11:
    - ሰላም፡ ለከ፡ አምኅለከ፡ አባ፡ በደብረ፡ ጽዮን፡ ደብርከ፨
    - ወበውስቴታ፡ መቃብሪከ፨
    - ከመ፡ ሰማዕ፡ ዘሰአልኩከ፨
  12:
    - ሰላም፡ ለከ፡ አስካለ፡ ንጽሕና፡ አብርሃም፡ እብለከ፡ ዓዲ፨
    - ወአስካለ፡ ቆዕ፡ አብርሃም፡ ጋዲ፨
    - ከመ፡ ትምሐረኒ፡ አርአያ፡ ወላዲ፨
    - ምክረ፡ ጽድቅ፡ አበሳ፡ ዘይፈዲ፨
---