---
type: malkəʾ

subjects: [paul]

stanzas:
  1:
    - ናሁ፡ ወጠንኩ፡ ለመልክእከ፡ ሰላሞ፨
    - በብዙኅ፡ አስተሐምሞ፨
    - ጳውሎስ፡ አዕቢ፡ ለኅሊና፡ ልብየ፡ ዐቅሞ፨
    - ከመ፡ ኢይበሉኒ፡ ሶበ፡ ስእንኩ፡ ነገረ፡ ዜናሁ፡ ተርጒሞ፨
    - አኀዘ፡ ይጽሐፍ፡ ወስእነ፡ ፈጽሞ፨
  2:
    - ሰላም፡ ለዝክረ፡ ስምከ፡ ዝክረ፡ ውዳሴ፡ ሥሉጥ፨
    - አምሳለ፡ ዕፍረት፡ ምዑዝ፡ ወአፈወ፡ ክህነት፡ ጽዑጥ፨
    - ከመ፡ ታጥብበኒ፡ ሊተ፡ እምዕበደ፡ አፍአ፡ ወውስጥ፨
    - መሀረኒ፡ ሕገ፡ አፉከ፡ ዘኢይትረከብ፡ በሤጥ፨
    - መምህረ፡ አሕዛብ፡ ኵሉ፡ ጳውሎስ፡ አስቄጥ፨
  5:
    - ሰላም፡ ለብርሃነ፡ ገጽከ፡ ዘያስተንእስ፡ ፀሓየ፨
    - ወጸዳለ፡ ወርኅ፡ ዓዲ፡ እንተ፡ ይኴንን፡ ለያልየ፨
    - ጳውሎስ፡ በለኒ፡ እሬስየከ፡ ረድእየ፨
    - ከመ፡ እትሉከ፡ ጸዊርየ፡ መጽሐፈ፡ መልእክት፡ ሠናየ፨
    - ለእመ፡ ቲቶ፡ ተድኅረ፡ ወዴማስ፡ ጐንደየ፨
  56:
    - አኮ፡ መፍትው፡ ድልው፡ ሊተ፨
    - ውዳሴ፡ መልክእከ፡ እንብብ፡ እንዘ፡ ኢየአምር፡ ምንተ፨
    - እመኒ፡ ጳውሎስ፡ ተወከፍ፡ ሊተ፨
    - ለብዙኅሰ፡ ኢይስእል፡ እንሣእ፡ ዕሤተ፨
    - ዳእሙ፡ ንስቲተ፡ ሀበኒ፡ ምጽዋተ፨
---