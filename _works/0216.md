---
type: malkəʾ

subjects: [stephen]

stanzas:
  1:
    - ናሁ፡ ወጠንኩ፡ በስመ፡ ቅድስት፡ ሥላሴ፨
    - ወበስመ፡ ማርያም፡ ሥርጉት፡ በንጽሕ፡ ወበቅዳሴ፨
    - ከመ፡ ኣቅርብ፡ ለከ፡ እስጢፋኖስ፡ አምኃ፡ ሰላም፡ ወውዳሴ፨
    - መልአኒ፡ ኀይለ፡ ቃል፡ አርአያ፡ ተመልክአ፡ አውሴ፨
    - መንፈሰ፡ ትንቢት፡ ወኀይል፡ እምነቢይ፡ ሙሴ፨
  2:
    - ሰላም፡ ለዝክረ፡ ስምከ፡ ዘያስተፌሥሕ፡ ኅሊና፨
    - ከመ፡ ወይነ፡ ከብካብ፡ ዘቃና፨
    - እስጢፋኖስ፡ ልዑል፡ ለቤተ፡ ክርስቲያን፡ ቀርና፨
    - ድምፅከ፡ ይባእ፡ በእዝንየ፡ ወይምልአኒ፡ ልቡና፨
    - ከመ፡ እንብብ፡ ዕበየከ፡ ወእዜኑ፡ ዜና፨
  33:
    - ሰላም፡ ለመቃብሪከ፡ በቅሩበ፡ ሳሌም፡ ቅድመ፨
    - ወዓዲ፡ ተብህለ፡ በደብረ፡ ጽዮን፡ ዳግመ፨
    - እስጢፋኖስ፡ ፀሓይ፡ እንተ፡ ትኳንን፡ ዓለመ፨
    - ታብርሆ፡ ለአካልየ፡ እስመ፡ በኀጢአት፡ ጸልመ፨
    - በሰማየ፡ ልብየ፡ ሥርቅ፡ እምጌሠም፡ ጌሠመ፨
  35:
    - ኣአኵቶ፡ ለአምላኪየ፡ ወእሴብሕ፡ ስሞ፨
    - በብዙኅ፡ አስተሐምሞ፨
    - እስመ፡ አክሀለኒ፡ ዘንተ፡ እንተ፡ ወጠንኩ፡ ፈጽሞ፨
    - ኢያስትት፡ ብየ፡ ባሕቱ፡ እስጢፋኖስ፡ አበሞ፨
    - በይነ፡ ዘአሕጸጽኩ፡ ውዳሴከ፡ ወአሕጸርኩ፡ ዐቅሞ፨
---