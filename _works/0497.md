---
type: malkəʾ

habtemichael: [171]

subjects: [mary-magdalene]

masgabbiya:
  1:
    - ሰላም፡ ለመግደላዊት፡ ማርያም፡ ስማ፨
    - ለኢየሱስ፡ ዘርእየቶ፡ እምሐዋርያት፡ ቀዲማ፨
    - ወለአንስት፡ ሰላም፡ ዘተሳተፋ፡ ድካማ፨
    - እንዘ፡ ይትራወጻ፡ ኀበ፡ መቃብሩ፡ ለፌማ፨
    - እንበለ፡ ያፍርሆን፡ ዘሌሊት፡ ግርማ፨
stanzas:
  1:
    - በሥምረተ፡ አብ፡ ክቡር፡ ወጠንኩ፡ ናሁ፨
    - ዝክረ፡ ስምኪ፡ ኣየድዕ፡ በበ፡ ጾታሁ፨
    - እስመ፡ አርአየኪ፡ ቅድመ፡ ኵሉ፡ ክርስቶስ፡ ትንሣኤሁ፨
    - መግደላዊት፡ ማርያም፡ ለኅዙነ፡ ልብ፡ ተስፋሁ፨
    - ሐዋርያት፡ በነገርኪ፡ ፍሥሓ፡ አብዝኁ፨
  2:
    - ሰላም፡ ለዝክረ፡ ስምኪ፡ ወለሥዕርትኪ፡ ጸሊም፨
    - ወለርእስኪ፡ ቅቡእ፡ ቅብአ፡ ሃይማኖት፡ መድምም፨
    - መግደላዊት፡ ማርያም፡ ዘኵለንታኪ፡ ፍጹም፨
    - ከሠተ፡ ለኪ፡ ትንሣኤሁ፡ ቅድመ፡ ኵሉ፡ ዓለም፨
    - አመ፡ ውስተ፡ ገነት፡ ቆመ፡ ፈጣሪ፡ ግሩም፨
  26:
    - ሰላም፡ ለትንሣኤ፡ ሥጋኪ፡ አመ፡ ደኃራዊ፡ ዕለት፨
    - እንተ፡ ይከብት፡ ሱራፊ፡ በንፍሐተ፡ ቀርን፡ ዕምርት፨
    - መግደላዊት፡ ማርያም፡ ማዕከለ፡ ጉቡኣን፡ አርድዕት፨
    - ህየ፡ ሰበኪ፡ ዜና፡ ትንሣኤ፡ ቃል፡ ቅድስት፨
    - እስከነ፡ አንከራ፡ አሐትኪ፡ አንስት፨
  27:
    - ይትባረክ፡ እግዚአብሔር፡ ዘአፈጸመኒ፡ ሊተ፨
    - እንብብ፡ ዘለኪ፡ ውዳሴ፡ ከመ፡ ኪሩቤል፡ ስብሐተ፨
    - መግደላዊት፡ ማርያም፡ እስእለኪ፡ ስእለተ፨
    - ከመ፡ ትንግርኒ፡ ወታይድዕኒ፡ ብስራተ፨
    - እንዘ፡ ትብሊ፡ ፍቁርየ፡ ኢትመውት፡ ሞተ፨
  29:
    - መጠነ፡ አቅረብኩ፡ ለኪ፡ አምኃ፡ ስብሐት፡ ወውዳሴ፨
    - እምበረከትኪ፡ ሕቀ፡ እንዘ፡ እከውን፡ ኀሣሤ፨
    - መግደላዊት፡ ማርያም፡ ዘተአመንኪ፡ ቅድመ፡ ሥላሴ፨
    - ለፀርየ፡ ፈርኦን፡ ብእሴ፡ ካሕድ፡ ወላዴ፡ ከዊን፡ አባሴ፨
    - ውስተ፡ ቀላየ፡ ሀጕል፡ ያስጥሞ፡ ሥልጣንኪ፡ ሙሴ፨
---