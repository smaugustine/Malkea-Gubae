---
type: malkəʾ

habtemichael: [197]

subjects: [paraclete]

stanzas:
  1:
    - ህላዌ፡ ዚአከ፡ ጰራቅሊጦስ፡ መንክር፡ ወመድምም፨
    - እምቅድመ፡ ዓለም፡ ቅድመ፡ ወእምጥንተ፡ ዓለም፡ እስከ፡ ዮም፨
    - እምዮም፡ ዓዲ፡ እስከ፡ ዘዝዓለም፡ ተፍጻም፨።
    - እምተፍጻመ፡ ዓለም፡ ድኅረ፡ ለዓለመ፡ ዓለም፡ ግሩም፨
    - ወዕጹብ፡ አምላኪየ፡ እስከ፡ ድኅር፡ እምቅድም፨
  3:
    - ሰላም፡ ለዝክረ፡ ስምከ፡ በዝክረ፡ ስመ፡ አብ፡ ቅዱስ፨
    - ወበዝክረ፡ ስሙ፡ ለወልድ፡ ስቡሕ፡ ወውዱስ፨
    - አምላከ፡ ስብሐት፡ አንተ፡ ለዓለመ፡ ዓለም፡ ጰራቅሊጦስ፨
    - ሕጽበኒ፡ ወአንጽሐኒ፡ እምነውረ፡ ኀጢአት፡ ወደነስ፨
    - ወጽሑደ፡ ረስየኒ፡ በሥጋ፡ ወነፍስ፨
  25:
    - ሰላም፡ ለመልክእከ፡ መልክአ፡ ቅዳሴ፡ ትሩፍ፨
    - ከመ፡ መልክአ፡ አብ፡ ረቂቅ፡ ወመልክአ፡ ወልድ፡ ግዙፍ፨
    - እንዘ፡ በአካላት፡ ትሤለስ፡ ምስለ፡ እሉ፡ እስመ፡ በመለኮት፡ ትሳተፍ፨
    - ናዝዘኒ፡ በምጽአትከ፡ እምጽርሐ፡ አርያም፡ ምዕራፍ፨
    - ጰራቅሊጦስ፡ አምላኪየ፡ መናዝዝ፡ ዖፍ፨
  27:
    - ለስቴ፡ ወይን፡ ጽድቅ፡ ክፍለኒ፡ ጰራቅሊጦስ፡ ወመብልዐ፡ ኅብስት፡ ጵርስፎራ፨
    - ወአመ፡ ጊዜ፡ ሞት፡ በጽሐኒ፡ በጼና፡ ምዑዝ፡ ነከራ፨
    - ምስጣ፡ ለነፍስየ፡ ውስተ፡ ኤዶማዊት፡ ደብተራ፨
    - ወሰውረኒ፡ እምዐይነ፡ ሞት፡ ወለጸአተ፡ ነፍስ፡ እምጻዕራ፨
    - በከመ፡ ሰወርኮሙ፡ ቅድመ፡ ለሄኖክ፡ ወዕዝራ፨
---