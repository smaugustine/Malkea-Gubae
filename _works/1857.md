---
type: malkəʾ

habtemichael: [178]

subjects: [mary-sion]

stanzas:
  1:
    - ሰላም፡ ለዝክረ፡ ስምኪ፡ ኮለ፡ ገዳም፡ ዘይጼኑ፨
    - ለሥዕርተ፡ ርእስኪ፡ ሰላም፡ ወለርእስኪ፡ በበ፡ መጠኑ፨
    - ማርያም፡ ጽዮን፡ ለእግዚአብሔር፡ አስከሬኑ፨
    - መኑ፡ መኑ፡ ዘከማኪ፡ መኑ፨
    - አምላከ፡ ሰማያዌ፡ ዘጾረ፡ በሕፅኑ፨
  2:
    - ሰላም፡ ለላሕይኪ፡ ወለገጽኪ፡ በጽዋዔ፨
    - ለቀራንብትኪ፡ ሰላም፡ ወለአዕይንትኪ፡ ዘበበ፡ ክልኤ፨
    - ማርያም፡ ጽዮን፡ ፄውውኒ፡ ቅድመ፡ ጉባኤ፨
    - አመ፡ ይገብሩ፡ በደብረ፡ ጽዮን፡ ውዋዔ፨
    - እደለው፡ ለምሳሕ፡ ዘዚአኪ፡ ቍልዔ፨
  16:
    - ሰላም፡ ለፍልሰተ፡ ሥጋኪ፡ መካነ፡ አእምሮ፡ ወፈውስ፨
    - እስመ፡ አፍለሰኪ፡ ወልድ፡ ኀበ፡ ሉዓላዊ፡ መቅደስ፨
    - ማርያም፡ ጽዮን፡ ንጽሕተ፡ ሥጋ፡ ወነፍስ፨
    - ሀብኒ፡ እግዝእትየ፡ ጸጋ፡ መንፈስ፡ ቅዱስ፨
    - በከመ፡ ትቤ፡ ወንጌል፡ ረቂቅ፡ ነፋስ፨
  17:
    - እግዚአብሔር፡ አብ፡ ፈነወ፡ ኀቤኪ፡ ቃሎ፨
    - በአምሳለ፡ ገብርኤል፡ አስተማሲሎ፨
    - ማርያም፡ ጽዮን፡ ሰአሊተ፡ ምሕረት፡ ወተሣህሎ፨
    - ሰላም፡ ሰላም፡ ለመልክእኪ፡ እብሎ፨
    - እንዘ፡ አሐደ፡ ኢይረስዕ፡ ወእዜከር፡ ኵሎ፨
---