---
type: malkəʾ

subjects: [gabra-manfas-qeddus]

stanzas:
  1:
    - ሰላም፡ ለዝክረ፡ ስምከ፡ ወለሥዕርትከ፡ ጸሊም፨
    - በቅብዐ፡ ቅዳሴ፡ ዘርኅስ፡ ወበርሔ፡ ጥበብ፡ አዳም፨
    - ገብረ፡ መንፈስ፡ ቅዱስ፡ ጳዝዮን፡ ወባሕርየ፡ ጽዱል፡ ሶም፨
    - ከመ፡ እንግር፡ ዕበያቲከ፡ እምረድኤትከ፡ አርያም፨
    - ጸጋ፡ መንፈስ፡ ቅዱስ፡ ከዐው፡ ላዕሌየ፡ ዮም፨
  2:
    - ሰላም፡ ለርእስከ፡ አክሊለ፡ ስብሐት፡ አክሊሉ፨
    - ወለገጽከ፡ እምወርኅ፡ ዘፍትው፡ ሥነ፡ ጸዳሉ፨
    - ገብረ፡ መንፈስ፡ ቅዱስ፡ አቡየ፡ እስመ፡ አንተ፡ ናዛዜ፡ ኵሉ፨
    - እትሜነይ፡ ወልደ፡ ዚአከ፡ ከመ፡ ምስሌከ፡ አሀሉ፨
    - ወበከዊነ፡ ረድእ፡ መምህርየ፡ ኀበ፡ ሖርከ፡ እትሉ፨
  24:
    - ሰላም፡ ለግንዘተ፡ ሥጋከ፡ ወለዝኅርከ፡ ሠናይ፨
    - እንተ፡ በውስቴታ፡ ተዘግበ፡ ወርቀ፡ ሥጋከ፡ ጽሩይ፨
    - ገብረ፡ መንፈስ፡ ቅዱስ፡ ክቡር፡ ዕንቈ፡ ባሕርይ፨
    - አድኅነኒ፡ ለፍቁርከ፡ ወለወልድከ፡ ጊጉይ፨
    - አመ፡ ጊዜ፡ ግርምት፡ ዕለት፡ ወሰዓት፡ ዐባይ፨
  25:
    - ይዝክሩ፡ ስመከ፡ ሰማያት፡ ወምድር፡ እስከ፡ የኀልፋ፨
    - ለዘሰላመከ፡ ፈጸምኩ፡ በረድኤተ፡ ክርስቶስ፡ አልፋ፨
    - ገብረ፡ መንፈስ፡ ቅዱስ፡ ሀበኒ፡ ወአስተሳትፈኒ፡ ጊዜ፡ ዘለፋ፨
    - ስብሐተ፡ እምስብሐቲከ፡ ወእምነ፡ ዘዚአከ፡ ተስፋ፨
    - ከመ፡ ሱታፌሆሙ፡ ኮንከ፡ ለሳውል፡ ወኬፋ፨
---