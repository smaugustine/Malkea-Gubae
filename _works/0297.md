---
type: malkəʾ

habtemichael: [170]

subjects: [martha]

stanzas:
  1:
    - በስመ፡ እግዚአብሔር፡ ዘሀሎ፡ በስብሐተ፡ ንግሡ፡ እንበለ፡ ጥንት፨
    - ወይሄሉ፡ ዓዲ፡ እንበለ፡ ተፍጻሜት፨
    - ውዳሴ፡ መልክእኪ፡ እንብብ፡ ማርታ፡ በትንባሌኪ፡ ቡርክት፨
    - ያስትየኒ፡ ወይነ፡ አእምሮ፡ እምጽዋዔ፡ ጥበብ፡ ኅሪት፨
    - ከመ፡ ለሱቱኤል፡ መልአከ፡ ገጽ፡ አስተዮ፡ ትካት፨
  2:
    - ሰላም፡ እብል፡ ለዝክረ፡ ስምኪ፡ እንዘ፡ ኣሌዕል፡ ዕበያ፨
    - እምዝክረ፡ ብዙኃት፡ አንስት፡ እለ፡ ውስተ፡ ሮም፡ ወአንጾኪያ፨
    - ማርታ፡ ዳግሚት፡ እኅተ፡ አልዓዛር፡ ወማርያ፨
    - ለሥዕርትኪ፡ ሰላም፡ ወለርእስኪ፡ ነያ፨
    - ደብረ፡ ቄርሜሎስ፡ ዘይመስል፡ አያያ፨
  17:
    - ሰላም፡ ለቆምኪ፡ ወለመልክእኪ፡ ኵሎን፨
    - ለፀአተ፡ ነፍስኪ፡ ወለበድነ፡ ሥጋኪ፡ ወለተ፡ አበው፡ ኄራን፨
    - ማርታ፡ ብፅዕት፡ ሰይፈ፡ ብፅዓን፨
    - እምኔኪ፡ እንተ፡ ተወልደ፡ ዕንቈ፡ ጳዝዮን፨
    - ፊቅጦር፡ ዘያስተርኢ፡ ንኩረ፡ ለዓይን፨
  18:
    - ከመ፡ እከሀል፡ ጥንቁቀ፡ ፈጽሞ፡ ውዳሴ፡ መልክእኪ፡ በበጾታሁ፨
    - ንስቲተ፡ በተሀብሎ፡ ዘአቅረብኩ፡ ናሁ፨
    - ተወከፊ፡ ሊተ፡ ማርታ፡ ሶበ፡ አብአት፡ ቅድሜሁ፨
    - አሐቲ፡ ብእሲት፡ ከመ፡ ተወከፈ፡ ጻራይቀ፡ ለሊሁ፨
    - ክርስቶስ፡ አምላክኪ፡ ዘፍድፉድ፡ ጽጋሁ፨
---