---
type: malkəʾ

habtemichael: [212]

subjects: [romanos-d-kesahe]

stanzas:
  1:
    - በመሠረተ ቃል አንበርኩ ለሕንጻ ዝክርከ ስሞ፨
    - ድኩመ ሕሊና ወልድከ በኀሢሥ ወአስተሐምሞ፨
    - አስተፋጥነኒ ሮማኖስ ቢጸ ቡሩከ አምላክ ተደሞ፨
    - ኢይጽዐል አፈ ጸዓሊ ብሂሎ ለለ፡ ጊዜ ይሬኢ ቀዊሞ፨
    - ወጠነ ለሐኒጽ ወስእነ ፈጽሞ፨
  2:
    - ሰላም ለዝክረ ስምከ ምሉአ ጸጋ ወሞገስ፨
    - ዘእምነ መዓር ይጥዕም አምጣነ ዝንቱ ቅዱስ፨
    - ቢጸ ፊልሞና ሮማኖስ መስተናብበ ዖፍ ሐዲስ፨
    - አስተናብብ ልሳንየ ለስብሐቲከ ውዱስ፨
    - ድርሳነ መልክእከ እጽሐፍ በዘእድ ክርታስ፨
  40:
    - ሰላም ለመቃብሪከ መቃብረ አዳም አቡነ፨
    - መፈውሰ ዱያን ዘኮነ፨
    - ሮማኖስ ያዕቆብ እኅወ እግዚእነ፨
    - በመቃብሪከ ተማሕፀነ ንሕነ፨
    - በሥጋ ወነፍስ ረዳኤ ይኩነነ፨
---