---
type: malkəʾ

titles:
  -
    gez: Malkəʾa Tasfā Ḥawārəyāt
    en: Image of Tasfā Ḥawārəyāt

subjects: [tasfa-hawareyat-waldebba]

stanzas:
  1:
    - እንዘ፡ እግዚአብሔር፡ ይረድእ፡ ወያጸንዕ፡ በቃሉ፨
    - ለትምህርት፡ ዘይተሉ፨
    - ተስፋ፡ ሐዋርያት፡ ሕቀ፡ ነገረ፡ ውዳሴከ፡ አዕሉ፨
    - ምስሌየ፡ አባ፡ በረከትከ፡ የሀሉ፨
    - ከመዝ፡ ለአብ፡ ወለወልድ፡ ይደሉ፨
  3:
    - ሰላም፡ ለዝክረ፡ ስምከ፡ ስቡሐ፡ ዘተስብሐ፨
    - ለቅድስናከ፡ ዓዲ፡ ሰላም፡ ወአምኃ፨
    - ተስፋ፡ ሐዋርያት፡ ጴጥሮስ፡ ዘትሜህር፡ ሕገ፡ ንስሓ፨
    - በዝክረ፡ ስምከ፡ እትፌሣሕ፡ ፍሥሓ፨
    - ከመ፡ ዘረከበ፡ ምህርካ፡ ብዙኀ፨
  32:
    - ናሁ፡ አቅረብኩ፡ ለዝክረ፡ ስምከ፡ ኢመዋቲ፨
    - ታሕፃፃ፡ ውዳሴ፡ ዘተርፈ፡ እምካህናተ፡ ዘመን፡ እንታክቲ፨
    - ተስፋ፡ ሐዋርያት፡ ተወከፍ፡ ስብሐተ፡ ልሳንየ፡ ዛቲ፨
    - ከመ፡ ተወክፈ፡ እግዚእከ፡ እምእደ፡ መበለት፡ አሐቲ፨
    - ጸራይቀ፡ ዘኍልቆን፡ ክልኤቲ፨
tarafa_malke:
  1:
    - ሰላም፡ ለከ፡ ተስፋ፡ ሐዋርያት፡ ፀሓይ፡ በጠፈረ፡ ጸጋ፡ ወንጌል፨
    - ዘሤምከ፡ ታብርህ፡ እምድኅረ፡ መስቀል፨
    - አምላክ፡ ወልደ፡ ድንግል፨
  7:
    - ሰላም፡ ለከ፡ ዕሤተ፡ በረከት፡ ምሉአ፡ ለእሊአከ፡ ሀቦሙ፨
    - ተስፋ፡ ሀዋርያት፡ ኖላዊሆሙ፨
    - መዝገብሰ፡ ዘበምድር፡ ኢይበቍዖሙ፨
    - እስመ፡ ኵሉ፡ ይቀውም፡ በዐቅሙ፨
---