---
type: malkəʾ

habtemichael: [193]

subjects: [misael-addi-qwesmu]

stanzas:
  1:
    - በስመ፡ እግዚአብሔር፡ አብ፡ ዘኮነ፡ ዕሩየ፨
    - ወበስመ፡ እግዚአብሔር፡ ወልድ፡ ቅጽበተ፡ ዐይን፡ ዘኢተሌለየ፨
    - ወበስመ፡ እግዚአብሔር፡ መንፈስ፡ እንተ፡ ይነብብ፡ ሰደየ፨
    - ናሁ፡ ወጠንኩ፡ በዐቅሙ፡ ድርሳነ፡ ሚሳኤል፡ አቡየ፨
    - ከመ፡ በሰማይ፡ ይበለኒ፡ ወልድየ፨
  2:
    - ሰላም፡ ለዝክረ፡ ስምከ፡ በስመ፡ ዘባቢል፡ ሚሳኤል፨
    - እንተ፡ ተጸውዐ፡ ስመ፡ በአፈ፡ ካህን፡ ልዑል፨
    - ሚሳኤል፡ ዝኅርከ፡ በዘሠራዌ፡ ደወል፨
    - ከመ፡ እወድስከ፡ መጠነ፡ ዘድኩም፡ ክሂል፨
    - ልስሐተ፡ ልሳንየ፡ ይቅስሞ፡ እግዚእከ፡ ቃል፨
  47:
    - ሰላም፡ ለመቃብሪከ፡ እንተ፡ አንቅዐ፡ ማያተ፨
    - ለውሉደ፡ ሰብእ፡ ይኩን፡ እንተ፡ ይሁብ፡ ምሕረተ፨
    - ሚሳኤል፡ ለሰብእ፡ ወለእንስሳ፡ ወሃቤ፡ ሕይወት፡ አንተ፨
    - ተማሕፀነ፡ በመቃብሪከ፡ እንተ፡ ያነሥእ፡ ምዉተ፨
    - ከመ፡ ተሀበነ፡ በሰማይ፡ ርስተ፨
  48:
    - አርብዓ፡ ወሰብዕ፡ ሰላመ፡ መልክእከ፡ ጸሐፍኩ፨
    - ኢተአኀዝ፡ ሊተ፡ በዘአንተጉ፡ ወበዘወሰኩ፨
    - ሚሳኤል፡ ሙሴ፡ ለእግዚአብሔር፡ ላእኩ፨
    - ተወኪፈከ፡ አምኃየ፡ በቃለ፡ ኪዳንከ፡ ዝኩ፨
    - ኢትርስዐኒ፡ ኀቤከ፡ አስመኩ፨
---