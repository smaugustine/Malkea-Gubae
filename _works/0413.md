---
type: malkəʾ

habtemichael: [243]

titles:
  -
    gez: Səbḥata ʾIyyasus
    en: Praise of Jesus

subjects: [jesus]

stanzas:
  1:
    - በእሳተ፡ ፍቅርከ፡ መለኮታዊ፡ ሶበ፡ ኅሊናየ፡ ረስነ፨
    - በተሀብሎ፡ ወጠንኩ፡ ዘመልክእከ፡ ድርሳነ፨
    - ላእላአ፡ ልሳን፡ ገብርከ፡ ወጸያፈ፡ ቃል፡ አነ፨
    - ወእመ፡ አሕፀፅኩ፡ በዕበድየ፡ ዘዕበይከ፡ መጠነ፨
    - እግዚአብሔር፡ ኢትግበር፡ ላዕሌየ፡ ደይነ፨
  2:
    - ስብሐት፡ ለዝክረ፡ ስምከ፡ ምሥጢረ፡ ነገሩ፡ ዘተሐትመ፨
    - እምእጓለ፡ እመሕያው፡ ድኅረ፡ ወእመላእክት፡ ቅድመ፨
    - እግዚአብሔር፡ አምጻኢ፡ እምኀበ፡ አልቦ፡ ዓለመ፨
    - በኂሩትከ፡ ባሕቱ፡ ሶበ፡ አእምሮቶሙ፡ ደክመ፨
    - ዘይጼውዑከ፡ ቦቱ፡ ወሀብኮሙ፡ ስመ፨
  49:
    - ስብሐት፡ ለኰንኖትከ፡ በምሥጢረ፡ ጥበብ፡ እንግዳ፨
    - እንዘ፡ ልብሰ፡ በቀል፡ ትትሞጣሕ፡ እግዚአብሔር፡ በዕለተ፡ ፍዳ፨
    - ኢይስእል፡ አብ፡ አሜሃ፡ እምላዕለ፡ ውሉድ፡ አቅልሎ፡ ዕዳ፨
    - እምኒ፡ ዘግብረ፡ ርኅራኄ፡ ልማዳ፨
    - አንቀጸ፡ ምሕረት፡ ተዐፁ፡ በፍቁር፡ ወልዳ፨
  50:
    - ስብሐት፡ ለከ፡ እግዚአብሔር፡ በኍልቈ፡ ክረምት፡ ወሐጋይ፨
    - ስብሐት፡ ለከ፡ እግዚአብሔር፡ በአውራኀ፡ መጸው፡ ወጸደይ፨
    - ስብሐት፡ ለከ፡ እግዚአብሔር፡ በኍልቈ፡ ኵሉ፡ ዘይትረአይ፨
    - ስብሐተ፡ ቅድምናከ፡ ወትረ፡ ይነግር፡ ሰማይ፨
---