---
type: malkəʾ

chaine: [27]
gezahegn: [92]

subjects: [jacob-intercisus]

stanzas:
  1:
    - ሰላም፡ ለመንኮበ፡ እዴከ፡ እምነ፡ አፃብዕ፡ ዐሠርቱ፨
    - ጥንተ፡ ተገምዶ፡ ዘኮነ፡ እስመ፡ በኵረ፡ ልደት፡ ውእቱ፨
    - ያዕቆብ፡ ትቤሎ፡ ለዘይክሕድ፡ ትንሣኤ፡ ዝንቱ፨
    - ኢትሬኢኑ፡ ሥርወ፡ ወይን፡ እምድኅረ፡ ገመድዎ፡ ሎቱ፨
    - ዓፅቀ፡ ሐመልማል፡ ዘይሤኒ፡ ከመ፡ ይሠርፅ፡ ቦቱ፨
  2:
    - ሰላም፡ ለካልኢት፡ አፃባዕትከ፡ እንታክቲ፨
    - እምሥርወ፡ የማናይ፡ እዴከ፡ እንተ፡ አውቀይዋ፡ ላቲ፨
    - ያዕቆብ፡ ትቤ፡ በቃለ፡ ሃይማኖት፡ አእኳቲ፨
    - ክልኤ፡ አዕፁቀ፡ ዘተመትሩ፡ እምተክለ፡ የማንከ፡ ዛቲ፨
    - እግዚአብሔር፡ ተወከፍ፡ ወተፈሣሕ፡ ባቲ፨
  51:
    - ሰላም፡ ለተወክፎትከ፡ ጽእለተ፡ ብዑላን፡ በአርምሞ፨
    - እንበለ፡ በቀል፡ ወተቀይሞ፨
    - ያዕቆብ፡ ጽጌ፡ ወመዓዛ፡ ሕይወት፡ ቀናንሞ፨
    - ለገብርከ፡ ድውየ፡ ሥጋ፡ እስመ፡ ትፌውስ፡ ሕማሞ፨
    - መናፍስተ፡ ድዌ፡ አሰ|ስል፡ ኢይስብሩ፡ አጽሞ፨

tarafa_malke:
  1:
    - ሰላም፡ ለከ፡ ያዕቆብ፡ ግሙድ፡ ተወካፌ፡ መስቀል፡ ቡሩክ፨
    - ከመ፡ አምኃ፡ ሰላመ፡ ልሳነ፡ መልአክ፨
    - ለድንግል፡ እመ፡ አምላክ፨
  2:
    - ሰላም፡ ለከ፡ ኣመ፡ በመጥባሕት፡ መተሩ፡ አባላቲከ፡ ወመሌሊተከ፡ ኵሎ፨
    - አድከምከአ፡ ለሰይጣን፡ ኀይሎ፨
    - ወቆምከ፡ በተጋድሎ፨
  3: 
    - ሰላም፡ ለከ፡ ቤተ፡ ክርስቲያን፡ ታስቆቁ፡ ቀዊማ፡ ወላሀ፡ ማርታ፡ ትላሁ፨
    - ርእያ፡ ሥጋከ፡ እንዘ፡ ይጠብሑ፨
    - ወደመከ፡ እንዘ፡ ይቀድሑ፨
  4: 
    - ሰላም፡ ለከ፡ እደ፡ ልቡና፡ ሐፀብከ፡ በማየ፡ አእምሮ፡ መጽሐፍ፨
    - ወክሳደ፡ አብድ፡ መተርከ፡ በብልሐ፡ ሰይፍ፨
    - ያዕቆብ፡ አበ፡ አእላፍ፨
  5:
    - ሰላም፡ ለከ፡ ትደነግፅ፡ ነፍስ፡ ወያንቀለቅል፡ ሥጋ፨
    - ሶበ፡ ለለ፡ ጊዜ፡ ይትነገር፡ ቅድመ፡ እንግልጋ፨
    - ገድልከ፡ ሥርግወ፡ ጸጋ፨
  6:
    - ሰላም፡ ለከ፡ እምኮከብ፡ ኮከብ፡ ከመ፡ ይኄይስ፡ ክብሩ፨
    - ክብርከ፡ ይኄይስ፡ እምእለ፡ ተነግሩ፨
    - ጻድቃን፡ በበ፡ ብሔሩ፨
  7:
    - ሰላም፡ ለከ፡ ለዘይትቀነይ፡ ለከ፡ ማኅሌተከ፡ አምጣነ፡ ኵሉ፡ ማኅሠሥ፨
    - ወዘአንበቦ፡ እንዘ፡ ይደርስ፨
    - ሊቀ፡ ካህናት፡ ኢየሱስ፡ ክርስቶስ፡ ያንጽሐነ፡ እምጌጋይ፡ ወርኵስ፨
---