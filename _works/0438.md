---
type: malkəʾ

subjects: [henok-addi-kwala]

stanzas:
  1:
    - ሰላም፡ ለፅንሰትከ፡ ወለልደትከ፡ እምከርሥ፨
    - እምቅድመ፡ ትትወለድ፡ ዘኀረየከ፡ ኢየሱስ፡ ክርስቶስ፨
    - ዐርከ፡ ኤልያስ፡ ሄኖክ፡ ቢጸ፡ እንጦንስ፡ ወመቃርስ፨
    - ባርኮ፡ ባረኩ፡ መላእክተ፡ ሰማይ፡ ሐዳስ፨
    - ዘቦሙ፡ መዘምራን፡ ዘባጥያተ፡ ከበሮ፡ ለተውዳስ፨
  2:
    - ሰላም፡ ለህላዌከ፡ እም፡ ገዳም፡ ውስተ፡ ገዳም፨
    - ወእምነ፡ በዐት፡ ወጾላዕት፡ ወአእባን፡ ኅቱም፨
    - ሄኖክ፡ ስምከ፡ ንቡረ፡ ቅድስት፡ ጽርሐ፡ አርያም፨
    - ኣእሚረከ፡ በለብዎ፡ ህልፈተ፡ ዛቲ፡ ዓለም፨
    - ምስለ፡ አናብስት፡ ወአናምርት፡ ነበርከ፡ በሰላም፨
  3:
    - ሰላም፡ ለዝክረ፡ ስምከ፡ ዘደመና፡ ሰማይ፡ ትርጓሜሁ፨
    - ወጼና፡ ስኂን፡ ጼና፡ መዐዛሁ፨
    - ቢጸ፡ ዕዝራ፡ ወሚሳኤል፡ ሄኖክ፡ በህላዌሁ፨
    - ነዓ፡ ነዓ፡ እምህላዌከ፡ ጽርሑ፨
    - ይባርከነ፡ በስፉሕ፡ እዴሁ፨
  48:
    - ሰላም፡ ለመቃብሪከ፡ ማእከለ፡ ሠላስ፡ አድባር፨
    - ወውሒዘ፡ ማይ፡ ምሥጢር፨
    - ሄኖክ፡ ለባዊ፡ ወበፍኖተ፡ ጽድቅ፡ ማእምር፨
    - ኀይለ፡ ጸሎትከ፡ ያድኅን፡ እምፀር፨
    - ወእምነ፡ ጸላኢ፡ ዘግብሩ፡ መሪር፨
tarafa_malke:
  1:
    - ይትባረክ፡ እግዚአብሔር፡ ዘአፈጸመነ፡ ለተናብቦ፨
    - ለሰሚዐ፡ እዝን፡ አስተዐጽቦ፨
    - በእዝን፡ ለሰሚዕ፡ መኑ፡ ከማከ፡ ቃለ፡ ኪዳን፡ ዘተውህቦ።፡ 
  2:
    - አባ፡ አባ፨
    - ጸሎትከ፡ አባ፨
    - ለሀገሪትነ፡ አድኅና፡ እም፡ ዐጸባ፨
  3:
    - ኦብእሴ፡ እግዚአብሔር፡ ዕዝራ፡፡ 
    - ወቡሩከ፡ አምላክ፡ ወሰብአ፡ ማኅበራ፨
    - ማእከለ፡ ሰማዕት፡ ወጻድቃን፡ ዘሐነጹ፡ ማኅደራ፡፨
---