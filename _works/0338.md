---
type: malkəʾ

titles:
  -
    gez: Malkəʾa Ḥawārəyāt
    en: Image of the Apostles

subjects: [apostles]

stanzas:
  1:
    - ሰላም፡ ለዝክረ፡ ስምክሙ፡ ለለ፡ አሐዱ፡ አሐዱ፨
    - ዐሥሩ፡ ወክልኤ፡ ዘይከውን፡ መጠነ፡ ፍቅዱ፨
    - ሐዋርያት፡ ኄራን፡ ምዑዛን፡ ዘእምናርዱ፨
    - በአክናፊክሙ፡ ነፍሰ፡ ዚአየ፡ ለትዕዱ፨
    - እምአዘቅተ፡ ባሕር፡ ዘይፈልሕ፡ ሞገዱ፨
  3:
    - ሰላም፡ ለፍጽምክሙ፡ ወለገጽክሙ፡ ብናሴ፨
    - እለ፡ ይበርቃ፡ ፈድፋደ፡ ከመ፡ ገጸ፡ ዐቢይ፡ ሙሴ፨
    - ሐዋርያት፡ ኄራን፡ ትትሞሑ፡ ስመ፡ ሥላሴ፨
    - ለመልክእክሙ፡ ሶበ፡ ኣቄርብ፡ ውዳሴ፨
    - በውስተ፡ አፉየ፡ ምሉኡ፡ ቅዳሴ፨
  25:
    - አልብየ፡ ወርቀ፡ ወብሩረ፡ ወኢአልባስ፡ ትሩፈ፨
    - ለመልክእክሙ፡ ኣቄርብ፡ አምኃ፡ ስብሐት፡ ውኩፈ፨
    - ሐዋርያት፡ ኄራን፡ እስእለክሙ፡ ዘልፈ፨
    - ባሕቱ፡ ሕጠተ፡ ልሳንየ፡ ወዘከናፍርየ፡ አፈ፨
    - ቅድመ፡ ገጸ፡ አምላክ፡ ይትነበብ፡ ከዊኖ፡ መጽሐፈ፨
---