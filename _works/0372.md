---
type: malkəʾ

titles:
  -
    gez: Malkəʾa Walda Gabrəʾel
    en: Image of Walda Gabrəʾel

subjects: [setta-leyaw]

stanzas:
  1:
    - ሰላም፡ ለዝክረ፡ ስምከ፡ በአድያመ፡ ማርቆስ፡ ዘተዐውቀ፨
    - ወለሥዕርትከ፡ ግልቡብ፡ መልበሰ፡ ገብረ፡ አብ፡ ጽድቀ፨
    - ወልደ፡ ገብርኤል፡ መልአክ፡ ዘትመስል፡ ወርቀ፨
    - ፈረየ፡ አምኣተ፡ ወአመክዐበ፡ ጥቀ፨
    - ውስተ፡ ምድር፡ ሠናይ፡ ሥጋከ፡ ዘወድቀ፨
  2:
    - ሰላም፡ ለርእስከ፡ ወለገጽከ፡ ብሩህ፨
    - ወለቀራንብቲከ፡ ሰላም፡ ወለዐይንከ፡ ንጹሕ፨
    - በእንተ፡ ዝንቱ፡ ሞትከ፡ ወልደ፡ ገብርኤል፡ ፍሱሕ፨
    - እምዐይነ፡ አቡከ፡ ወእምከ፡ እምሰርክ፡ እስከ፡ ነግህ፨
    - ከመ፡ ማይ፡ ውሕዙ፡ ሰቆቃው፡ ወላሕ፨
  25:
    - ሰላም፡ ለመቃብሪከ፡ ዘአስተዳለወ፡ ማርቆስ፨
    - ለዘያፈቅሮ፡ እምልበ፡ ተክለ፡ ሃይማኖት፡ ንጉሥ፨
    - ለወልደ፡ ገብርኤል፡ ዜናዊ፡ ምሉአ፡ ሞገስ፨
    - በቃለ፡ ሐሰት፡ ነፋሰ፡ አውሎ፡ ፍጹመ፡ ኢትኤብስ፨
    - ዘቈጽላ፡ ኢይትነገፍ፡ ብዕልከ፡ በለስ፨
  26:
    - አብርሃም፡ ወባስልዮስ፡ ከመ፡ አዘዝዎሙ፡ ገብሩ፨
    - ለመልአከ፡ ፀሓይ፡ ምስሌሁ፡ እለ፡ በቃለ፡ ጽድቅ፡ ኀብሩ፨
    - ወልደ፡ ገብርኤል፡ ሥጋከ፡ እንዘ፡ ይበውእ፡ ውስተ፡ ማኅደሩ፨
    - በከዩ፡ ወአስቆቀዉ፡ በሐልዮ፡ አዳም፡ ግብሩ፨
    - ለገብረ፡ ሕይወት፡ እንዘ፡ ይትገበር፡ ተዝካሩ፨
    - እስመ፡ ወይነ፡ ሰትዩ፡ ወእክለ፡ ተደሩ፨
  27:
    - ሰላም፡ ለአኃዊከ፡ እለ፡ ይነግዱ፡ ባሕረ፨
    - ተጽዒኖሙ፡ ሐመረ፨
    - ወልደ፡ ገብርኤል፡ ሥጋከ፡ በጊዜ፡ ተቀብረ፨
    - ዘረዉ፡ ለነዳያን፡ ወርቀ፡ ወብሩረ፨
    - እንዘ፡ ያውሕዙ፡ እምዐይኖሙ፡ አንብዐ፡ መሪረ፨
    - እምቅድመ፡ ገጾሙ፡ እስመ፡ ኀጥኡ፡ ኪያከ፡ ክቡረ፨
  28:
    - ሰላም፡ ለኀዘንኪ፡ ዘያውዒ፡ አማዑተ፨
    - ወያነድድ፡ ኵልያተ፨
    - ወለተ፡ ጊዮርጊስ፡ ወይን፡ ዘትከውኒ፡ ትፍሥሕተ፨
    - ዐይንኪ፡ ማሕየዊ፡ አስተዳለወ፡ ክረምተ፨
    - እስመ፡ ሲሳየ፡ ሕዝብ፡ ወልድኪ፡ ተዘርአ፡ መሬተ፨
---