---
type: malkəʾ

titles:
  -
    gez: Malkəʾa Yoḥannəs Maṭməq
    en: Image of John the Baptist
  -
    gez: Ṣalota Malkəʾu la-Maṭməqa Malakot Yoḥannəs
    en: Prayer of the Image of John, Baptizer of Divinity

subjects: [john-baptist]

stanzas:
  1:
    - በስመ፡ እግዚአብሔር፡ እሳት፡ በሐቅለ፡ ኅሊና፡ ነዳዲ፨
    - ወበስመ፡ ማርያም፡ ድንግል፡ መጥበቢተ፡ ዓለም፡ አባዲ፨
    - ማኅቶተ፡ ጥበብ፡ ዮሐንስ፡ ጽልመተ፡ አበሳ፡ ሰዳዲ፨
    - ከመ፡ እዜኑ፡ ኂሩትከ፡ ዕዳ፡ ኀጣውእየ፡ ፍዲ፨
    - በአየረ፡ ሰማይ፡ ዘይጸርሕ፡ ቃልከ፡ አዋዲ፨
  2:
    - ሰላም፡ ለፅንሰትከ፡ እንበለ፡ ኀጢአት፡ ወግማኔ፨
    - ወለልደትከ፡ ሰላም፡ አመ፡ ሠላሳሁ፡ ለሰኔ፨
    - ኆኅተ፡ ወንጌል፡ ዮሐንስ፡ በአየረ፡ ሰማይ፡ ኰናኔ፨
    - አዝናም፡ መና፡ አእምሮ፡ ወኅብስተ፡ ሕይወት፡ መድኃኔ፨
    - ኀበ፡ ሕዝበ፡ ልብየ፡ ኀብሩ፡ ወገብሩ፡ ኵርጓኔ፨
  3:
    - ሰላም፡ ለዝክረ፡ ስምከ፡ ዘተበፅዐ፡ ሕጋ፨
    - በአፈ፡ ገብርኤል፡ መልአክ፡ ምሉአ፡ ሞገስ፡ ወጸጋ፨
    - ዮሐንስ፡ ሕሩም፡ ለዓለም፡ እምነ፡ ጹጋ፨
    - ታስተስሪ፡ ኀጣውእየ፡ ወአበሳ፡ ኵሉ፡ ዘሥጋ፨
    - ታስተምህር፡ ጸሎትከ፡ ሰማየ፡ ዐሪጋ፨
  4:
    - ሰላም፡ ለሥዕርተ፡ ርእስኪ፡ እንተ፡ ደለዎ፡ እኳቴ፨
    - ወለርእስከ፡ ሰላም፡ ዘተመትረ፡ ከመ፡ ናቡቴ፨
    - ርእሰ፡ ዐውደ፡ ዓመት፡ ዮሐንስ፡ ወላዴ፡ መጥቅዕ፡ ወአበቅቴ፨
    - መብልዕ፡ ዜና፡ ፍቅርከ፡ ወነገረ፡ ጽድቅከ፡ ስቴ፨
    - ያስተፌሥሕ፡ መላእክተ፡ ወሰብአ፡ መዋቴ፨
  27:
    - ሰላም፡ ለግንዘትከ፡ በከመ፡ ጽሑፍ፡ ዘተገንዘ፨
    - ወለመቃብሪከ፡ ሰላም፡ ዘተሠርገወ፡ አብያዘ፨
    - አመ፡ ተክለ፡ ገነት፡ ዮሐንስ፡ እንተ፡ ፈረይከ፡ ምዑዘ፨
    - ለዝ፡ ማሕሌተ፡ ስምከ፡ እመ፡ አኅድጎ፡ አዘዘ፨
    - እስከነ፡ መልአክ፡ ወሰብእ፡ ለይኩን፡ ውጉዘ፨
  28:
    - አምኃ፡ ሰላም፡ አቅረብኩ፡ ለመልክእከ፡ በጽዋዔ፨
    - እንዘ፡ ኣስተዋድድ፡ ቃለ፡ መጠነ፡ ራብዕ፡ ሱባዔ፨
    - ተወከፈኒ፡ ዮሐንስ፡ ምስለ፡ በርተሎሜዎስ፡ ቀርነ፡ ጉባኤ፨
    - ከመ፡ ተወክፈ፡ እግዚእከ፡ ቅድመ፡ ወንጌላዊ፡ ትንሣኤ፨
    - እምእደ፡ አሐቲ፡ ብእሲት፡ ጸራይቀ፡ ክልኤ፨
---