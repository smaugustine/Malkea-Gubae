---
type: malkəʾ

chaine: [162]
habtemichael: [93, 94]

subjects: [gabra-manfas-qeddus]

stanzas:
  1:
    - ሰላም፡ ለዝክረ፡ ስምከ፡ ዘሆህያቲሁ፡ ቅሩጽ፨
    - ኀበ፡ ዐምደ፡ ወርቅ፡ ጽዱል፡ ወአኮ፡ ዘዕፅ፨
    - ገብረ፡ መንፈስ፡ ቅዱስ፡ ኀያል፡ ሰዋቅል፡ ትንቱናን፡ እምዳሕፅ፨
    - ለዝክረ፡ ስምከ፡ ሠናየ፡ ዜና፡ ወድምፅ፨
    - ትሴብሕ፡ ኢትዮጵያ፡ ወትዜምር፡ ግብጽ፨
  2:
    - ገብረ፡ መንፈስ፡ ቅዱስ፡ ኅሩይ፡ ለፅንሰትከ፡ ቅዱስ፨
    - ወለልደትከ፡ ቡሩክ፡ በወርኀ፡ ታኅሣሥ፨
    - ወርቀ፡ እማኄ፡ ኣበውእ፡ እመዝገበ፡ ልብ፡ ወከርሥ፨
    - በእንተ፡ ልደቱ፡ ከመ፡ አብአ፡ ተርሴስ፨
    - ለቤዛ፡ ኵሉ፡ ዓለም፡ ኢየሱስ፡ ክርስቶስ፨
  3:
    - ሰላም፡ ለተሐፅኖትከ፡ በሐሊበ፡ ንጹሕ፡ አጥባታ፨
    - ለኅሪት፡ እምከ፡ እንተ፡ ተሰመይ፡ ቴዎብስታ፨
    - ገብረ፡ መንፈስ፡ ቅዱስ፡ ሱቀኒ፡ ለጽድቅከ፡ በመዝራዕታ፨
    - ለአውድቆትየ፡ ውስተ፡ ግበ፡ ዕሙቅ፡ ፍትወታ፨
    - ዓለም፡ በቅድሜየ፡ ተከለት፡ መሥገርታ፨
  4:
    - ሰላም፡ ለሲበትከ፡ በቅብዐ፡ ሃይማኖት፡ ጥሉል፨
    - ወለርእስከ፡ ሰላም፡ በመንበረ፡ ክሳድ፡ ልዑል፨
    - ገብረ፡ መንፈስ፡ ቅዱስ፡ አልኆስስ፡ ውስተ፡ እዝንየ፡ ዘይብል፨
    - ኀበ፡ ምድረ፡ ሣህል፡ ዘአጥረይክዋ፡ በገድል፨
    - ምስሌየ፡ ኮነ፡ ዘዚአከ፡ ክፍል፨
  5:
    - ሰላም፡ ለገጽከ፡ ዘይበርህ፡ ምስብዒተ፨
    - እምብርሃነ፡ ፀሓይ፡ ዘይኴንን፡ ወዘይመልክ፡ መዓልተ፨
    - ገብረ፡ መንፈስ፡ ቅዱስ፡ ባዕል፡ እንተ፡ ትዘሩ፡ ምጽዋተ፨
    - ምስሌከ፡ እትቀበል፡ መርዓዌ፡ አመ፡ ይመጽእ፡ ሌሊተ፨
    - እማኅቶትከ፡ ሀበኒ፡ ማኅቶተ፨
  42:
    - ሰላም፡ ለመቃብሪከ፡ ዘኢተከሥተ፡ ለባዕድ፨
    - ከመ፡ መቃብሩ፡ ለሙሴ፡ ወልደ፡ ዮካብድ፨
    - መቃብሪከሰ፡ ገብረ፡ መንፈስ፡ ቅዱስ፡ ጸማድ፨
    - ቦ፡ ዘይቤ፡ በኢየሩሳሌም፡ ዐጸድ፨
    - ወቦ፡ ዘይቤ፡ ሀለወ፡ በከብድ፨
  43:
    - ዝውእቱ፡ ጊዜ፡ ባርኮት፡ ወጊዜ፡ ተወክፎት፡ ናሁ፨
    - እስመ፡ ወጢንየ፡ ፈጸምኩ፡ ስብሐተ፡ መልክእከ፡ በበ፡ ጾታሁ፨
    - ገብረ፡ መንፈስ፡ ቅዱስ፡ በለኒ፡ እመ፡ ተሠወረኒ፡ እምቃላቲሁ፨
    - አልቦ፡ ሕፁፅ፡ እምኔሁ፡ ወኢውሱክ፡ ዲቤሁ፨
    - ሠናይ፡ ውእቱ፡ ኵለንታሁ፨
tarafa_malke:
  1:
    - ገብረ፡ መንፈስ፡ ቅዱስ፡ አቡየ፡ ተኣምሪከ፡ ዋሕድ፨
    - ብእሲ፡ መነኮስ፡ ዘኀጢአቱ፡ ፍድፉድ፨
    - ተዝካረ፡ በዓልከ፡ ንግበር፡ በእንተ፡ ዘበጽሐ፡ ፈቃድ፨
    - እስመ፡ መፍርህ፡ ኵነኔ፡ ወእምሥቃይ፡ መርዕድ፨
    - በኀይለ፡ ኪዳንከ፡ ባላኅከ፡ ወአኮ፡ በፍርድ፨
  12:
    - ተኣምሪከ፡ ዓሥር፡ ወክልኤ፡ አዳም፡ ጥቀ፡ ወሠናይ፨
    - በላዕለ፡ ሠራቂ፡ ዘኮነ፡ ወዲበ፡ ዶርሆ፡ ተባዕታይ፨
    - ገብረ፡ መንፈስ፡ ቅዱስ፡ ሀበኒ፡ ዕሤተ፡ ዝንቱ፡ መኃልይ፨
    - ኪያከ፡ ዘተወከለ፡ ይጥዒ፡ ድዉይ፨
    - ወእመሬት፡ ይትነሣእ፡ ነዳይ፨
  13:
    - እምስብሐታቲከ፡ ዝናም፡ እንተ፡ ዜነውኩ፡ ነፍኒፈ፨
    - በቅድሜከ፡ ዮም፡ ከዊኖ፡ ውኩፈ፨
    - ገብረ፡ መንፈስ፡ ቅዱስ፡ በለኒ፡ ከሢትየ፡ አፈ፨
    - ተፈሣሕ፡ በዲበ፡ ምድር፡ ወተሐሠይ፡ ዘልፈ፨
    - እስመ፡ በሰማይ፡ ስምከ፡ ተጽሕፈ፨
---