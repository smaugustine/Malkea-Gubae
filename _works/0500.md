---
type: malkəʾ

habtemichael: [254]

subjects: [takasta-berhan-d-demah]

stanzas:
  1:
    - መንፈሰ፡ አብ፡ ወወልድ፡ ወመንፈስ፡ ቅዱስ፡ ዘአስተናገረ፡ ነቢያተ፨
    - ለሐዋርያትኒ፡ ዘልሳነ፡ ኵሉ፡ ከሠተ፨
    - ተከሥተ፡ ብርሃን፡ አቡየ፡ እማሕፀነ፡ እምየ፡ አንተ፨
    - ለወልድከ፡ ይእዜ፡ ይክሥት፡ ሊተ፨
    - ሰላመ፡ ዚአከ፡ እትናበብ፡ ንስቲተ፨
  2:
    - እዌጥን፡ ዝክረ፡ ውዳሴከ፡ አቡየ፡ ተከሥተ፡ ብርሃን፨
    - በዓለ፡ ዛቲ፡ መካን፨
    - ወአበ፡ ነፍሶሙ፡ አንተ፡ ለአበው፡ ጻድቃን፨
    - ያስተበፅዑከ፡ በርቱዕ፡ ልሳን፨
    - ዘርእየ፡ ዐይን፡ ወዘሰምዐ፡ ዕዝን፨
  3:
    - ሰላም፡ ለዝክረ፡ ስምከ፡ ስመ፡ ፈጣሪ፡ ልዑል፨
    - ዘሆህያቲሁ፡ መስቀል፨
    - ተከሥተ፡ ብርሃን፡ ኪያከ፡ ረዳኤ፡ ግፉኣን፡ ዘእብል፨
    - አድኅነኒ፡ እምአፅራርየ፡ በጸሎትከ፡ ዘይክል፨
    - አቡየ፡ ሰባኪሃ፡ ለሐዳስ፡ ወንጌል፨
  25:
    - ሰላም፡ ለሕንብርትከ፡ ተከሥተ፡ ብርሃን፡ ዕንቈ፡ ባሕርይ፨
    - ወልዑል፡ ዕበይ፨
    - ለቶማስ፡ ወልድከ፡ ዘትርጓሜ፡ ስሙ፡ ፀሓይ፨
    - ፈንዎ፡ የሐውጸነ፡ በኀይለ፡ ረድኤቱ፡ ሠናይ፨
    - ወይባልሐነ፡ እምኵሉ፡ እኩይ፨
  38:
    - ሰላም፡ ለትንሣኤከ፡ ከመ፡ በደኅሪት፡ ዘመን፨
    - ምስለ፡ ኵሎሙ፡ ሙታን፨
    - አባ፡ አቡነ፡ ተከሥተ፡ ብርሃን፨
    - ምርሐነ፡ ፍና፡ የማን፡ ለደቂቅከ፡ ትሑታን፨
    - ኀበ፡ ምቅዋሞሙ፡ ለአበው፡ ኄራን፨
  39:
    - በሰላም፡ ወፍቅር፡ ዘአቅረብኩ፡ ዘንተ፨
    - ተወኪፈከ፡ ማሕሌተ፨
    - ተከሥተ፡ ብርሃን፡ አቡነ፡ አስተምሕር፡ ሊተ፨
    - ከመ፡ ትሥረይ፡ በምሕረቱ፡ ዘገበርኩ፡ ኃጢአተ፨
    - ከመ፡ ለቤዝዎ፡ ኃጥኣን፡ ፈጣሪ፡ ዘሞተ፨
  40:
    - ኦአጋእዝትየ፡ ቡራኬ፡ አረጋይ፡ ኢታስትቱ፨
    - በእንተ፡ ምግባርየ፡ ከንቱ፨
    - ሰላመ፡ አቡክሙ፡ ጻድቅ፡ ዘጸሐፍኩ፡ በበ፡ መክፈልቱ፨
    - ኪያክሙኒ፡ ይዕቀብክሙ፡ ረድኤቱ፨
    - ረድኤተ፡ ጻድቃን፡ ውሉዱ፡ ወኄራን፡ አግብርቱ፨
---