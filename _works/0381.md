---
type: poetry

titles:
  -
    gez: Nəweṭṭən Zanta Səʾlatāta
    en: “We Begin These Petitions…”

subjects: [jesus]

stanzas:
  1:
    - ንዌጥን፡ ዘንተ፡ ስእለታተ፡ በስመ፡ እግዚአብሔር፡ ፈጣሪ፨
    - ሕያው፡ ተናጋሪ፨
    - ከመ፡ ውስተ፡ ዓለም፡ ይወርድ፡ አመ፡ መዋዕል፡ ደኃሪ፨
    - እንተ፡ ተሰብከ፡ ቀዲሙ፡ በልሳነ፡ ዳዊት፡ ዘማሪ፨
    - ወበቃለ፡ ነቢይ፡ ዮናስ፡ ዘውኅጦ፡ አንበሪ፨
  2:
    - ኦዘፈነውኮ፡ ለገብርኤል፡ ቅድመ፨
    - ከመ፡ ይዜኑ፡ ምጽአተከ፡ ወሕዋፄከ፡ ዓለመ፨
    - ኢየሱስ፡ ክርስቶስ፡ እስእለከ፡ ፍጹመ፨
    - ከመ፡ ያስምዐኒ፡ ነገረ፡ ፍሥሓ፡ ዳግመ፨
    - ውእቱ፡ መልአክ፡ ቦና፡ ዛሬት፡ ዘቆመ፨
  46:
    - ኵሉ፡ ሊቀ፡ ካህናት፡ ኃጢአተ፡ ሕዝቡ፡ ብዙኀ፨
    - ከመ፡ ያስተስሪ፡ ይነዝ፡ ደመ፡ እጐልት፡ ቀይሐ፨
    - ሊቀ፡ ካህናቲነሰ፡ በዘያነጽሕ፡ ዘረስሐ፨
    - ቅዱሳት፡ አእዳዊሁ፡ አመ፡ ለሕማም፡ ሰፍሐ፨
    - አዕርገ፡ ርእሶ፡ መሥዋዕት፡ ንጹሐ፨
  56:
    - ፍቅደ፡ ስድስቱ፡ ስዕለታት፡ ወኈልቈ፡ ፯ሱባኤ፨
    - ናሁ፡ አቅረብኩ፡ አምኃከ፡ እምሕፀፀልብ፡ ወዝንጋዔ፨
    - ኢየሱስ፡ ክርስቶስ፡ እክለ፡ ሕይወት፡ ወትንሣኤ፨
    - አርኢ፡ በላዕሌየ፡ አድኅኖተከ፡ በቋዔ፨
    - ወበኀይልከ፡ ጽኑዕ፡ ኩነኒ፡ መጽንዔ፨
---