---
type: malkəʾ

subjects: [jesus]

stanzas:
  1:
    - ሰላም፡ ለዝክረ፡ ስምከ፡ ዘእምቅድመ፡ ፀሓይ፡ ህልው፨
    - ለርእስከ፡ ሰላም፡ ወለሥዕርትከ፡ ጽዕድው፨
    - ኢየሱስ፡ ክርስቶስ፡ ለአድኅኖ፡ ዓለም፡ ፍንው፨
    - በጥብሕከ፡ ተማሕፀንኩ፡ ወበደምከ፡ ክዕው፨
    - ከመ፡ ትናዝዘኒ፡ ለብእሲ፡ ልሕው፨
  2:
    - ሰላም፡ ለፍጽምከ፡ ወለገጽከ፡ ፍርቃን፨
    - ለቀራንብቲከ፡ ሰላም፡ ወለአዕይንቲከ፡ ብርሃን፨
    - ኢየሱስ፡ ክርስቶስ፡ ዘአመተ፡ ወንጌል፡ ቍርባን፨
    - በጥብሕከ፡ ተማሕፀንኩ፡ ወበደመ፡ ገቦከ፡ ወይን፨
    - ከመ፡ ታዕድወኒ፡ እምጸፍዱ፡ ለደይን፨
  11:
    - ሰላም፡ ለፀአተ፡ ነፍስከ፡ ወለበድነ፡ ሥጋከ፡ ጥብሉል፨
    - ለግንዘትከ፡ ሰላም፡ ወለትንሣኤከ፡ በኀይል፨
    - ለዕርገትከ፡ ሰማየ፡ ለፈጽሞ፡ ዝንቱ፡ አምሳል፨
    - በጥብሕከ፡ ተማሕፀንኩ፡ ወበደምከ፡ ጥሉል፨
    - ከመ፡ ያጥዕየኒ፡ ለብእሲ፡ ቍስል፨
  12:
    - ዝንቱ፡ ኅብስተ፡ ሕይወት፡ ዘወረደ፡ እምላዕሉ፨
    - ወዝኒ፡ ጽዋዕ፡ ዘኢይትከዐው፡ ጣሕሉ፨
    - ኢየሱስ፡ ክርስቶስ፡ ለአብ፡ ቀዳሜ፡ ቃሉ፨
    - አመ፡ ተፈድዮ፡ በከመ፡ ምግባሩ፡ ለኵሉ፨
    - ከመ፡ ትምሐረኒ፡ ሊተ፡ በፍትሕከ፡ አድሉ፨ 
  13:
    - ስብሐት፡ ለአቡከ፡ ስብሐት፡ ለመንፈስከ፨
    - ወስብሐት፡ ለከ፨
    - ኢየሱስ፡ ክርስቶስ፡ ዘእንበለ፡ መስፈርት፡ ሣህልከ፨
    - ጸሎተ፡ ኵሉ፡ ዘሥጋ፡ ዘመጽአ፡ ኀቤከ፨
    - በእንተ፡ ማርያም፡ ወላዲትከ፡ ኢይኩን፡ በከ፨
---