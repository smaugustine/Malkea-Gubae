---
type: malkəʾ

habtemichael: [111]

subjects: [habta-sellase-d-sege]

stanzas:
  1:
    - ሰላም፡ ለዝክረ፡ ስምከ፡ ፊደለ፡ ራእዩ፡ ዕሤተ፡ ጻማ፨
    - ለጸሓፌ፡ ትእዛዝ፡ ዘርእየ፡ ዲበ፡ ማያተ፡ ዳን፡ መንግሥተ፡ ራማ፨
    - ሀብተ፡ ሥላሴ፡ ሀለዎ፡ ለመንፈቀ፡ ስምከ፡ ግርማ፨
    - ወተሰደ፡ በዘክሮቱ፡ ሥርወ፡ እከያት፡ መስቴማ፨
    - እምደብርከ፡ ደብረ፡ ጽጌ፡ ዘይሰመይ፡ ስማ፨
  29:
    - ሰላም፡ ለመቃብሪከ፡ ዘተሰወረ፡ ወኢተረክበ፨
    - ከመ፡ መቃብሩ፡ ለሙሴ፡ ወመሬተ፡ ዮሐንስ፡ ካዕበ፨
    - ሀብተ፡ ሥላሴ፡ ኣእመርከ፡ ጊዜ፡ ሞትከ፡ ዕጹብ፨
    - ወወረድከ፡ ትኑም፡ በህየ፡ ሶበ፡ ዕለትከ፡ ቀርበ፨
    - ውስተ፡ ጎልጎታ፡ አምላክ፡ ዘባቲ፡ ሰከበ፨
  30:
    - ተወከፍ፡ ማሕሌተነ፡ ውስተ፡ ኑኀ፡ ሰማይ፡ ከመ፡ ዕጣን፨
    - ሀብተ፡ ሥላሴ፡ መልአከ፡ ዑቃቤ፡ ዛቲ፡ መካን፨
    - አምጣነ፡ ሐለይነ፡ ለከ፡ ለዜማ፡ ያሬድ፡ ካህን፨
    - ወዘመርነ፡ ለበዓልከ፡ ወዘይመስል፡ ልሳን፨
    - መሰንቆ፡ መዘምር፡ የማናዊ፡ ዘስሙ፡ የማን፨
---