---
type: malkəʾ

chaine: [358]

subjects: [frumentius]

stanzas:
  1:
    - እዌጥን፡ እንዘ፡ እብል፡ ወእነግር፡ ክሡተ፨
    - እምገድልከ፡ ብዙኅ፡ አየድዕ፡ ንስቲተ፨
    - ለሀገሪትነ፡ ዛቲ፡ ዘኮንከ፡ ማኅቶተ፨
    - አባ፡ ሰላማ፡ ሐዋርያነ፡ አንተ፨
    - መንፈሳዊ፡ ንጉሥ፡ ዜነወነ፡ ዘንተ፨
  2:
    - ሰላም፡ ለዝክረ፡ ስምከ፡ ከመ፡ ዝክረ፡ ፀሐይ፡ ብሩህ፨
    - ወከመ፡ ዝክረ፡ ወርኅ፡ ፍሡሕ፡ ዘአሜ፡ ገሃህ፨
    - አባ፡ ሰላማ፡ ተአምሪከ፡ ብዙኅ፨
    - ተማኅፀንኩ፡ በረድኤትከ፡ ወጸሎትከ፡ ንጹሕ፨
    - ከመ፡ ታድኅነኒ፡ እምአርዌ፡ ቀይሕ፨
  3:
    - ሰላም፡ ለሥዕርተ፡ ርእስከ፡ ዘጸሊም፡ ኅበሪሁ፨
    - ወድሉል፡ ድምድማሁ፨
    - አባ፡ ሰላማ፡ ለወልደ፡ ማርያም፡ ሰባኪሁ፨
    - ርድአኒ፡ በጸሎትከ፡ አመ፡ ዕለተ፡ ጊዜ፡ እላሁ፨
    - ከመ፡ ይረድኦ፡ ፍቁር፡ ለፍቁር፡ እኁሁ፨
  45:
    - ሰላም፡ ለአጽፋረ፡ እግርከ፡ ጽፋረ፡ እግርከ፡ ዘተመሰለ፡ ፀዓድዒደ፨
    - ተሴርዮተ፡ ኅብር፡ ዘኢለመደ፨
    - አባ፡ ሰላማ፡ ገድለ፡ ዚአከ፡ ፈድፈደ፨
    - ከመ፡ ታንብረኒ፡ ምስሌከ፡ ገሃደ፨
    - አመ፡ ዕለተ፡ ፍዳ፡ እምዓውድ፡ ኢይኩን፡ ስዱደ፨
  46:
    - ሰላም፡ ለቆምከ፡ ዘይመስል፡ ዓርዘ፨
    - እንተ፡ ዘበቈለ፡ ማእከለ፡ አፍላግ፡ ዘውሕዘ፨
    - አባ፡ ሰላማ፡ ዘፈጸምከ፡ ትእዛዘ፨
    - ላዕለ፡ ስብከትከ፡ ለእመ፡ አምጽአ፡ ጋዕዘ፨
    - በኲናተ፡ ወንጌል፡ በሊሕ፡ ለይኩን፡ ውጉዘ፨
  47:
    - ሰላም፡ እብል፡ ለመልክዕከ፡ ኵሉ፨
    - በበ፡ አርአያሁ፡ ወበበ፡ አምሳሉ፨
    - አባ፡ ሰላማ፡ ለእግዚአብሔር፡ ሰባኬ፡ ቃሉ፨
    - ኪያከ፡ ዘተወከሉ፡ እንዘ፡ ያብዕሉ፨
    - ዕሤተ፡ ቡራኬከ፡ ፈኑ፡ እምሰማይ፡ ዘላዕሉ፨
tarafa_malke:
  1:
    - ሰላም፡ ለከ፡ ሰላማ፡ ጳጳስ፨
    - አስኬማ፡ መላእክት፡ ልቡስ፨
    - በኢትዮጵያ፡ ሰበከ፡ ትሥልስተ፡ መንፈስ፨
    - ጠቢብ፡ ወመስተዓግሥ፨</l>
  2:
    - ሰላም፡ ለከ፡ ሰላማ፡ መምህር፨<
    - በፈረሰ፡ መንፈስ፡ ሱሩር፨
    - በኢትዮጵያ፡ ሰበከ፡ ወንጌለ፡ ምሥጢር፨
  6:
    - ሰላም፡ ለከ፡ ቃለ፡ አፉከ፡ ውኩፍ፡ ከመ፡ ፄና፡ ዕጣን፡ ጽሩይ፨
    - ሰላማ፡ ንጹሕ፡ እምዕንቈ፡ ባሕርይ፨
    - ውኩይ፡ እምስነ፡ ፀሐይ፨
  7:
    - ሰላም፡ ለከ፡ ንብለከ፡ ሰላም፡ በመቅደስከ፡ መርጡል፨
    - እንዘ፡ ለትካዝነ፡ ንስእል፨
    - ቅድመ፡ ገጸ፡ አምላክ፡ ይቁም፡ ከመ፡ መተንብል፨
    - ረድኤትከ፡ ያሠልጥ፡ ወይክል፨
---