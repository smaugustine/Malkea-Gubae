---
type: malkəʾ

subjects: [julitta]

stanzas:
  1:
    - ኣቀድም፡ አእኵቶቶ፡ ለእግዚአብሔር፡ ቅዱስ፨
    - በእንተ፡ ኢየሱስ፡ ክርስቶስ፨
    - ወአተሉ፡ ካዕበ፡ ዜና፡ ኢየሉጣ፡ ሐዳስ፨
    - እስመ፡ ተክዕወ፡ በላዕሌየ፡ ፍቅረ፡ ውዳሴሃ፡ ተርሴስ፨
    - ዘያስጥሞሙ፡ ለሥጋ፡ ወነፍስ፨
  2:
    - ሰላም፡ ለዝክረ፡ ስምኪ፡ አምሳለ፡ መዓር፡ ጥዑም፨
    - ለአፈ፡ ኵሉ፡ ዓለም፨
    - ኢየሉጣ፡ እምነ፡ ምስለ፡ ማርያም፨
    - ሐውጺ፡ ለለዕለቱ፡ ደቂቀ፡ ዛቲ፡ ኤላም፨
    - አምጣነ፡ አልቦሙ፡ እንበሌኪ፡ እም፨
  28:
    - ሰላም፡ ለበድነ፡ ሥጋኪ፡ ዘምዑዝ፡ ከመ፡ መጽርይ፨
    - ኢየሉጣ፡ ባሕርይ፨
    - ለመካነ፡ ሥጋኪሰ፡ ኢያእመርክዎ፡ ጊጉይ፨
    - እመኒ፡ ሰረገላ፡ ከመ፡ ወልድኪ፡ ኅሩይ፨
    - ወለእመሂ፡ ከማየ፡ መቃብር፡ ክሩይ፨
  29:
    - ስብሐት፡ ለአብ፡ ወለወልድ፡ አኰቴት፨
    - ወለመንፈስ፡ ቅዱስ፡ ባርኮት፨
    - እስመ፡ አንቅሁኒ፡ ሊተ፡ ለነቢቦ፡ ዝንቱ፡ ስብሐት፨
    - ባሕቱ፡ ኢይኀጣእ፡ ዕሴትየ፡ እምኢየሉጣ፡ ኅሪት፨
    - እስመ፡ ለቅኑይ፡ ይደሉ፡ ዕሴት፨
tarafa_malke:
  1:
    - ሰላም፡ ለኪ፡ ኢየሉጣ፡ ብዕልየ፡ ኢየሉጣ፡ ክብርየ፨
    - ኢየሉጣ፡ ኀይልየ፡ ኢየሉጣ፡ ጽንዕየ፨
    - ኢየሉጣ፡ መድኃኒትየ፨
  7:
    - ሰላም፡ ለኪ፡ ኢየሉጣ፡ በልኒ፡ አመ፡ ዕለተ፡ ፍትሕ፡ ወደይን፨
    - ለምንት፡ ትፈርህ፡ ወተሐዝን፨
    - ኪያከኑ፡ ኢያድኅን፡ ዘነሣእኩ፡ እምኀበ፡ አምላክ፡ ኪዳን፨
---