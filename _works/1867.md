---
type: malkəʾ

titles:
  -
    gez: Malkəʾa Ṣəyon
    en: Image of Sion

subjects: [mary-sion]

stanzas:
  1:
    - ሰላም፡ ለዝክረ፡ ስምኪ፡ እንተ፡ ይጼዋዕ፡ በወትር፨
    - በአፈ፡ መላእክት፡ ወሰብእ፡ በጊዜ፡ ስብሐት፡ ወክብር፨
    - ጽዮን፡ እምነ፡ ንግሥተ፡ ሰማይ፡ ወምድር፨
    - እለ፡ ይክህዱ፡ ድንግልናኪ፡ ውሉደ፡ ኵነኔ፡ ወፃዕር፨
    - ይጥፍኡ፡ ወይማስኑ፡ እምኵሉ፡ ሀገር፨
  2:
    - ሰላም፡ ለሥዕርተ፡ ርእስኪ፡ በዕንቈ፡ ሰንፔር፡ ሰማያዊ፨
    - ዘተሰርገወ፡ ናሁ፡ በቤተ፡ መቅደስ፡ ዘሌዊ፨
    - መድኃኒተ፡ ዓለም፡ ጽዮን፡ እመ፡ ክርስቶስ፡ ሰማያዊ፨
    - አድንኅንኒ፡ በእንተ፡ ስምኪ፡ እምነ፡ ሕማም፡ ግብታዊ፨
    - ዘአልብየ፡ ጥዒና፡ እስመ፡ አንሰ፡ እደዊ፨
  51:
    - ሰላም፡ ለመቃብርኪ፡ ማኅደረ፡ ሠለስቱ፡ ዕለት፨
    - ወለፍልሰትኪ፡ ሰላም፡ ወዘዚአኪ፡ ዕርገት፨
    - ተስፋ፡ መላእክት፡ ጽዮን፡ ወተስፋ፡ ዕደው፡ ወአንስት፨
    - ይልህሱ፡ ፀበለ፡ እግርኪ፡ ሊቃነ፡ መላእክት፡ ወነገሥታት፨
    - እስመ፡ አንቲ፡ እመ፡ አምላክ፡ ወላዕለ፡ ኵሉ፡ ፍጥረት፨
  52:
    - በእሉ፡ ሰንበታትኪ፡ ንስእለኪ፡ ድንግል፨
    - ፀሐየ፡ ፀሐያት፡ እምነ፡ ወእመ፡ ምሕረት፡ ወሣህል፨
    - ወንዌድሰኪ፡ ጽዮን፡ እመ፡ ክርስቶስ፡ ልዑል፨
    - ለዘተሰምየ፡ በስምኪ፡ ገብረ፡ ዚአኪ፡ ወተክል፨
    - ኢታብዒ፡ ንግሥትየ፡ ውስተ፡ ገሐነም፡ ወሲኦል፨
  53:
    - ስብሐት፡ ለኪ፡ ጽዮን፡ እመ፡ አዶናይ፨
    - ስብሐት፡ ለኪ፡ ጽዮን፡ ደብረ፡ ብርሃን፡ ወደብረ፡ ፀሓይ፨
    - ስብሐት፡ ለኪ፡ ጽዮን፡ ለባሕታውያን፡ ሲሳይ፨
    - ስብሐት፡ ለኪ፡ ጽዮን፡ ኀይለ፡ ሰማዕታት፡ ወምስካይ፨
  54:
    - ንዑ፡ ንስግድ፡ ለጽዮን፡ ማርያም፨
    - ንዑ፡ ንስግድ፡ ለመድኃኔ፡ ዓለም፡ እም፨
    - ንዑ፡ ንስግድ፡ ለተስፋ፡ ቀዳማዊ፡ አዳም፨
    - ንዑ፡ ንስግድ፡ በፍርሃት፡ ለንግሥተ፡ ሰማይ፡ ወአርያም፨
    - በይነ፡ ዘይደልዋ፡ ሰጊድ፡ ለዓለም፡ ወለዓለመ፡ ዓለም፨
---