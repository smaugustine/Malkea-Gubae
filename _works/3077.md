---
type: malkəʾ

chaine: [357]

subjects: [madhanina-egzi]

stanzas:
  1:
    - እወጥን፡ አንሰ፡ በአስተሐምሞ፡ ወጻሕቅ፨
    - ስብሐተ፡ መልክእከ፡ እንብብ፡ ማእከለ፡ ጉባኤ፡ ጽፉቅ፨
    - መድኃኒነ፡ እግዚእ፡ ባሕቱ፡ አበ፡ ናዝራዊያን፡ ደቂቅ፨
    - ምስሌየ፡ ተዘውዖቶ፡ ወጽሕፈቶ፡ በረቅ፨
    - ውጥን፡ በሠናይ፡ ወፈጽም፡ በጻሕቅ፨
  2:
    - ሰላም፡ ለልደትከ፡ በሥምረተ፡ አምላክ፡ ልዑል፨
    - ወለፅንሰትከ፡ ሰላም፡ ምስለ፡ ግብረ፡ ጥበብ፡ ወኀይል፨
    - መድኃኒነ፡ እግዚእ፡ እንባቆም፡ ነቢየ፡ ከዋኒት፡ አምሳል፨
    - መድኃኒነ፡ እግዚእ፡ ኪሩብ፡ ዘኵለንታከ፡ መስቀል፨
    - ኮከበ፡ ብሩህ፡ ወጽጌ፡ ጽዱል፨
  3:
    - ሰላም፡ ለዝክረ፡ ስምከ፡ ስመ፡ ኢየሱስ፡ ክርስቶስ፨
    - ለአስኬማከ፡ ሰላም፡ ወለቆብዕከ፡ ዘርእስ፨
    - መድኃኒነ፡ እግዚእ፡ ይብሉከ፡ ሕዋሳትየ፡ ኀምስ፨
    - አባ፡ ስቡሕ፡ ወአባ፡ ውዱስ፨
    - አባ፡ ብፁዕ፡ ወአባ፡ ቅዱስ፨
  4:
    - ሰላም፡ ለሥዕርተ፡ ርእስከ፡ ወለርእስከ፡ ግልቡብ፨
    - በአክሊለ፡ አስዋክ፡ አይሁድ፡ ዘአስተቀጸልዎ፡ በዐርብ፨
    - መድኃኒነ፡ እግዚእ፡ አዳም፡ ቀዳሜ፡ ልህኵቱ፡ ለአብ፨
    - ያብርሁ፡ ለስብሐቲከ፡ በዐየረ፡ ሰማይ፡ ርኂብ፨
    - ኦርያሬስ፡ ወብናሴ፡ ወአርዮብ፡ ኮከብ፨
  28:
    - ሰላም፡ ለግንዘተ፡ ሥጋከ፡ በእደ፡ ኅሩያን፡ አንጋድ፨
    - ወለመቃብሪከ፡ ሰላም፡ ውስተ፡ ጽርሐ፡ ዛቲ፡ ዐፀድ፨
    - መድኃኒነ፡ እግዚእ፡ ጻማዊ፡ በይነ፡ ጻማከ፡ ፍድፉድ፨
    - ለእለ፡ ይኤምኁ፡ መቃብሪከ፡ ወይጐደጕዱ፡ በእድ፨
    - ዕቀቦሙ፡ ለዓለም፡ እምዛቲ፡ ትውልድ፨
  29:
    - ሰላም፡ ለዕርገትከ፡ በአክናፈ፡ እሳት፡ እለ፡ ተስእሉ፨
    - ወለብጽሐትከ፡ ሰላም፡ ኢየሩሳሌም፡ እንተ፡ ላዕሉ፨
    - መድኃኒነ፡ እግዚእ፡ አስተምሕር፡ ቅድመ፡ ገጸ፡ አምላክ፡ አኃዜ፡ ኵሉ፨
    - ሶበ፡ ይትገበር፡ ተዝካርከ፡ በከመ፡ ኪዳን፡ ወቃሉ፨
    - ህየ፡ በረከት፡ ወጸጋ፡ የሀሉ፨
  30:
    - ____ ሐተምኩ፡ ስቡሐ፡ ተዛዊዕየ፡ ውሑደ፨
    - ለመልክእከ፡ ሠላሳ፡ እንዘ፡ አመነትው፡ ፍቅደ፨
    - መድኃኒነ፡ እግዚእ፡ ባሕቱ፡ እምድኅረ፡ ረሰይከኒ፡ ወልደ፨
    - ክሥተኒ፡ አእዛንየ፡ በዘአጸምዕ፡ ገሀደ፨
    - ነገረ፡ ቃልከ፡ አቡየ፡ ዘያጠብብ፡ አብድ፨
tarafa_malke:
  1:
    - ሰላም፡ ለከ፡ ገብር፡ ኄር፡ መድኃኒነ፡ እግዚእ፡ ምእመን፨
    - ለአርብሖ፡ መክሊት፡ በንግድ፡ ወወርቀ፡ ምናን፨
    - ዘሖርከ፡ ፍና፡ ጻድቃን፨
  6:
    - ሰላም፡ ለከ፡ መድኃኒነ፡ እግዚእ፡ ባሕርይ፡ ዘዕፁብ፡ ሤጡ፨
    - ወወርቀ፡ ምግባር፡ ዘብዙኅ፡ ተውላጡ፨
    - ለክርስቶስ፡ መዝገበ፡ ሤጡ፨
  7:
    - ሰላም፡ ለከ፡ ለውሉድከ፡ እግዚኦ፡ ዘወለድከነ፡ እምከርሥ፨
    - ሀበነ፡ ንሕየው፡ ለክርስቶስ፨
    - ሰላመከ፡ እንበለ፡ ግሒስ፨
    - ይዕቀበነ፡ በሥጋ፡ ወነፍስ፨
---