---
type: malkəʾ

subjects: [four-creatures]

stanzas:
  1:
    - ሰላም፡ ለዝክረ፡ ስምክሙ፡ በሰሌዳ፡ አምላክ፡ ዘተጽሐፈ፨
    - እንበለ፡ ተጠስዮ፡ የሀሉ፡ ዘልፈ፨
    - አርባዕቱ፡ እንስሳ፡ ዘትመልኡ፡ አጽናፈ፨
    - ክፍሉኒ፡ ምቅዋመ፡ ጽድቅ፡ መጠነ፡ አሐቲ፡ ምዕራፈ፨
    - እምዓለመ፡ ወይሌ፡ እምእንበር፡ ዓመታተ፡ እልፈ፨
  2:
    - ሰላም፡ ለከተማ፡ ርእስክሙ፡ ዘነደ፡ እሳት፡ አርአያሁ፨
    - አዳም፡ ድላሌሁ፨
    - አርባዕቱ፡ እንስሳ፡ ሐውጹኒ፡ ለለ፡ ጽባሑ፨
    - በእሲ፡ ድሩክ፡ ዘይጸንሐኒ፡ ናሁ፨
    - በአብትረ፡ እሳት፡ መፍርህ፡ ቀጥቀጠ፡ ድማሑ፨
  30:
    - ሰላም፡ ሰላም፡ ለኵሎን፡ መልክእክሙ፨
    - እምርእስክሙ፡ እስከ፡ አእጋሪክሙ፨
    - አርባዕቱ፡ እንስኣ፡ ሐውጹኒ፡ ለለ፡ ጌሠሙ፨
    - ከመ፡ ይትኀፈሩ፡ እለ፡ ይብሉ፡ ኵሎሙ፨
    - ማዕዜ፡ ይመውት፡ ወይሠዐር፡ ስሙ፨
tarafa_malke:
  1:
    - ካህናታውያን፡ እንስሳ፡ እለ፡ ትጸውሩ፡ መንበረ፨
    - ወትሴብሕዎ፡ ክሉ፡ አሚረ፨
    - ኪያክሙ፡ ለዘፈጠረ፨
  2:
    - ሰላም፡ ለክሙ፡ ኪሩባውያን፡ እንስሳ፡ በከመ፡ ነቢያት፡ ነገሩ፨
    - ለእግዚአብሔር፡ ዐቢይ፡ ወግሩም፡ ግብሩ፨
    - ዘትጸውርዎ፡ ለመቃብሩ፨
  6:
    - ሰላም፡ ለክሙ፡ ኪሩባውያን፡ እንስሳ፡ ወመንፈሳውያን፡ ማኅበር፨
    - እለ፡ ይሴብሑ፡ በሐዋዝ፡ መዝሙር፨
    - ላዕሌክሙ፡ ዘየኀድር፨
  7:
    - ሰላም፡ ለክሙ፡ ለክብርክሙ፡ ስቡሕ፡ ሶበ፡ ኣቄርብ፡ ዘምሮ፨
    - ለመላእክተ፡ ውሂብ፡ ወምሕሮ፨
    - በሉኒ፡ ንሣእ፡ ለክብርነ፡ ክብሮ፨
    - ዘኢቦአ፡ ውስቴቱ፡ አእምሮ፨
---