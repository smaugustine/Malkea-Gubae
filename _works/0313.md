---
type: malkəʾ

habtemichael: [160]

titles:
  gez: Malkəʾa Marʿāwi Krəstos
  en: Image of Marʿāwi Krəstos

subjects: [marawi-krestos]

stanzas:
  1:
    - በስመ፡ እግዚአብሔር፡ ሀላዊ፡ ኵለንታ፡ ባሕርዩ፨
    - ወበዕበዩ፡ ክዱን፡ ስፉሐ፡ ጠባይዕ፡ ዕበዩ፨
    - መርዓዊ፡ ክርስቶስ፡ አቤል፡ ዘፍትው፡ ሥነ፡ ላህዩ፨
    - ሕዋሳትየ፡ ገነታት፡ ዘፈለገ፡ ፍቅርከ፡ ሰትዩ፨
    - ፍሬ፡ ሰላምከ፡ መንፈሳዊ፡ ወጠኑ፡ ይፍረዩ፨
  2:
    - ሰላም፡ ለፅንሰትከ፡ በሥርዓተ፡ ንጹሕ፡ ሰብሳብ፨
    - ወለልደትከ፡ ሰላም፡ እምውሳጤ፡ ጸባብ፨
    - መርዓዊ፡ ክርስቶስ፡ ሄኖክ፡ ከሣቴ፡ ኅቡእ፡ ጥበብ፨
    - ሰላመከ፡ እክሥት፡ እምተከብቶ፡ ውስተ፡ ወንጌላዊት፡ ምኵራብ፨
    - ንባበ፡ አምእሮ፡ ይኩነኒ፡ መለኮት፡ ንባብ፨
  3:
    - ሰላም፡ ለዝክረ፡ ስምከ፡ ተምክሕተ፡ ኅሩያን፡ እንግልጋ፨
    - ወለሥዕርትከ፡ ድሉል፡ ዘውእቱ፡ አክሊለ፡ ጸጋ፨
    - መርዓዊ፡ ክርስቶስ፡ ኖኅ፡ ለጽድቅ፡ ዜናዌ፡ ሕጋ፨
    - አባ፡ ሀበኒ፡ ለወልድከ፡ እምተረፈ፡ ጸጋከ፡ ጸጋ፨
    - ምልእተ፡ ውዳሴከ፡ እንብብ፡ ዘሕሩም፡ እምንትጋ፨
  30:
    - ነዋ፡ አቅረብኩ፡ በግናይ፡ ወአስተብርኮ፨
    - ትጸግወኒ፡ ለወልከ፡ ሕፁፀ፡ ምግባር፡ ወተልእኮ፨
    - መርዓዊ፡ ክርስቶስ፡ እምገድል፡ ዘኢተአምር፡ አውክኮ፨
    - ወኢትበለኒ፡ ባሕቱ፡ ድልወትከ፡ አኮ፨
    - እንዘ፡ ኢቡሩክ፡ አነ፡ ኪያየ፡ ባርኮ፨
tarafa_malke:
  1:
    - ሰላም፡ ለከ፡ ጸዋሬ፡ ሐዲሳን፡ አዕጹቅ፡ መርዓዊ፡ ክርስቶስ፡ ዘይት፨
    - እንተ፡ ሰቀይከ፡ ትፍረይ፡ ፍሬ፡ ትሩፋት፨
    - ክርስቶስ፡ ነቅዐ፡ ሕይወት፨
  7:
    - ሰላም፡ ለከ፡ ምስለ፡ አኖሬዎስ፡ አብ፡ ፊባኑ፡ ለባሴ፡ ትሕትና፡ ሐዲስ፨
    - ወሱታፌ፡ ጊዮርጊስ፨
    - ሐውጸተ፡ አዝልፍ፡ መርዓዊ፡ ክርስቶስ፡ እሊአሃ፡ ለዛቲ፡ መቅደስ፨
---