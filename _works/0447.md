---
type: malkəʾ

titles:
  -
    gez: Malkəʾa Yoḥannəs
    en: Image of Yoḥannəs

subjects: [yohannes-aksum]

stanzas:
  1:
    - ሰላም፡ ለፅንሰትከ፡ ሠናይ፡ ወአዳም፨
    - ወለልደትከ፡ ዓዲ፡ እማሕፀነ፡ ቡርክት፡ እም፨
    - በኵረ፡ ጳጳሳት፡ ዮሐንስ፡ በምግባረ፡ ሠናይ፡ ፍጹም፨
    - ከመ፡ እንግር፡ ውዳሴከ፡ በልሳንየ፡ ድኩም፨
    - ለገብርከ፡ እግዚእየ፡ አብሐኒ፡ ዮም፨
  2:
    - ሰላም፡ ለዝክረ፡ ስምከ፡ ተጸውዐ፡ ዘቀደመ፨
    - በኀበ፡ ሊቃውንት፡ ቀድመ፡ ወበጳጳሳት፡ ዳግመ፨
    - ጥዑመ፡ ልሳን፡ ዮሐንስ፡ እንተ፡ ትስብክ፡ ሰላመ፨
    - ተማሕፀነ፡ በሥልጣንከ፡ ከመ፡ ኢይርክብ፡ ኅሡመ፨
    - ልቡና፡ ዐዋዲ፡ ረድእከ፡ በከንቱ፡ ዘደክመ፨
  8:
    - ሰላም፡ ለመላትሒከ፡ በማየ፡ አንብዕ፡ እለ፡ ተሐጽባ፨
    - ለኢትዮጵያ፡ እምከ፡ እስከ፡ የኀልፍ፡ ዕጸባ፨
    - ንጹሐ፡ ተፈጥሮ፡ ዮሐንስ፡ ለቤተ፡ ክርስቲያን፡ ርግባ፨
    - ሶበኒ፡ በጸሎትከ፡ ግዕዛነ፡ ፄዋ፡ ረከባ፨
    - ለንጉሠ፡ ነገሥት፡ ኀይለ፡ ሥላሴ፡ አምኃ፡ አቅረባ፨
  27:
    - ሰላም፡ ለአእጋሪከ፡ ምስለ፡ ሰኻንው፡ እለ፡ ጌሣ፨
    - ውስተ፡ ቤተ፡ መቅደስ፡ ዐባይ፡ በጊዜ፡ ጸሎት፡ ወኀሠሣ፨
    - ጽጌ፡ ተዋሕዶ፡ ዮሐንስ፡ ለምድረ፡ ትግሬ፡ ሞገሳ፨
    - በአማን፡ መንፈስ፡ ቅዱስ፡ በእደዊሁ፡ ቀደሳ፨
    - ለዘጾረት፡ እም፡ ኪያከ፡ በከርሣ፨
  28:
    - ሰላም፡ እብል፡ ለመከየደ፡ እግርከ፡ በዘምሮ፨
    - ለብፁዐ፡ አምላክ፡ አቡከ፡ እለ፡ ዴገና፡ አሠሮ፨
    - ዕንቈ፡ ጵጵስና፡ ዮሐንስ፡ ለብርሃነ፡ ፀሓይ፡ ዘትትጋወሮ፨
    - ጸሎተከ፡ ወስእለተከ፡ ወልታ፡ መድኃኒት፡ ገቢሮ፨
    - ንጉሠ፡ ነገሥት፡ ሞአ፡ ወአግረረ፡ ፀሮ፨
  30:
    - ሰላም፡ ለመልክእከ፡ ዘአርአያሁ፡ ሐዋዝ፨
    - ዘአስተዋደደ፡ አምላክ፡ በትርሢተ፡ ሥጋ፡ ዐዚዝ፨
    - ዐጽቀ፡ ቤተ፡ ክህነት፡ ዮሐንስ፡ ወዘቤተ፡ መንግሥት፡ ዐርዝ፨
    - ይቅብአኒ፡ ቅድስናከ፡ እምቅብአ፡ በረከት፡ ምዑዝ፨
    - ከመ፡ በኵለሄ፡ ይትፈቀር፡ ዘዚአየ፡ ግዕዝ፨
  31:
    - ሰላም፡ ለመልክእከ፡ ለመልክአ፡ ክርስቶስ፡ አምሳሊሁ፨
    - እንዘ፡ እዴሁ፡ ይትሐጸብ፡ እስመ፡ ፈጠሮ፡ ለሊሁ፨
    - ረዳኤ፡ ምንዱባን፡ ዮሐንስ፡ ለገብረ፡ ሥላሴ፡ ተስፋሁ፨
    - አስምዐኒ፡ ቃለ፡ ዚአከ፡ ዘያስተፌሥሕ፡ ዜናሁ፨
    - ልቡና፡ ሰማዒት፡ ሥጋየ፡ ዘቆመት፡ ቅድሜሁ፨
  32:
    - አምኃ፡ ሰላም፡ አቅረብኩ፡ ለመልክእከ፡ በልሳንየ፡ ድክምት፨
    - አኮ፡ በአእምሮ፡ እንበለ፡ ዳዕሙ፡ በድፍረት፨
    - ተወከፈኒ፡ ሊቅየ፡ ዮሐንስ፡ ዘውገ፡ ኀይላት፨
    - ከመ፡ ሠምረ፡ ወተወክፈ፡ ጸሪቀ፡ አሐቲ፡ ብእሲት፨
    - እግዚአብሔር፡ አምላክከ፡ አቡሃ፡ ለምሕረት፨
---
Apparently composed to honour a metropolitan named Yoḥannəs, appointed for ʾAksum and Təgrāy and seemingly a contemporary of Ḫayla Śəllāse. The absence of stanzas for the departure of his soul, remains, etc. and the fact that it is preserved among documents that belonged to him personally suggests that it may have been composed and given to him while he was alive.