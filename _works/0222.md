---
type: malkəʾ

subjects: [walatta-petros]

stanzas:
  1:
    - ናሁ፡ ተወጥነ፡ ለመልክእኪ፡ ውዳሴሁ፨
    - እንዘ፡ ይረድአኒ፡ ክርስቶስ፡ ዘዋሕድ፡ ህላዌሁ፨
    - ወለተ፡ ጴጥሮስ፡ ቅድስት፡ ለኂሩት፡ ማኅደረ፡ ጸርሑ፨
    - ትውልደ፡ ትውልድ፡ ያስተበፅዑኪ፡ ናሁ፨
    - በቃለ፡ አሚን፡ ርቱዕ፡ ወሐዋዝ፡ ዜማሁ፨
  2:
    - ሰላም፡ ለዝክረ፡ ስምኪ፡ በልሳነ፡ ኵሉ፡ ዘተሥዕለ፨
    - ወለሥዕርትኪ፡ ካዕበ፡ ዘአክሊለ፡ ክርስቶስ፡ ተቀጸለ፨
    - ወለተ፡ ጴጥሮስ፡ እምነ፡ ይስእሉኪ፡ ስኢለ፨
    - ደቂቅኪ፡ በሃይማኖት፡ ኀበ፡ ረሰዩ፡ መድበለ፨
    - እምጸጋ፡ ዚአኪ፡ ትፈንዊ፡ ሣህለ፨
  19:
    - ሰላም፡ ለመቃብርኪ፡ ኀበ፡ እዴኪ፡ ዘሐነጻ፨
    - በደሴተ፡ ሰላሞ፡ ሬማ፡ እንተ፡ ትጸልእ፡ ግብረ፡ ዐመፃ፨
    - ወለተ፡ ጴጥሮስ፡ ርስትየ፡ ዘነሣእክዋ፡ በዕፃ፨
    - ከመ፡ ይኩነኒ፡ በቋዔ፡ ቱሱሐ፡ ርኅራኄ፡ ተግሣጻ፨
    - ወጊዜ፡ ጽምዕየ፡ ከመ፡ ማየ፡ ያርውየኒ፡ ገጻ፨
  20:
    - ናስተበፅዓ፡ ለማርያም፡ እስመ፡ ከፈለተኒ፡ ቃለ፨
    - ከመ፡ እወድስኪ፡ ቦቱ፡ ወእስእለኪ፡ ስኢለ፨
    - ወለተ፡ ጴጥሮስ፡ ገድልኪ፡ እምገድለ፡ ቅዱሳን፡ ተልዕለ፨
    - ሲሳይኪ፡ ሐመደ፡ እክል፡ እንዘ፡ ትሜንኒ፡ እክለ፨
    - እስከ፡ በዝንቱ፡ አጥረይኪ፡ ምሕረተ፡ ወሣህለ፨
---