---
type: malkəʾ

subjects: [ewostatewos]

stanzas:
  1:
    - በስመ፡ እግዚአብሔር፡ ዘገብረ፡ ተዋሕዶተ፡ ነፍስ፡ በሥጋ፨
    - ውዳሴ፡ መልክእከ፡ እንብብ፡ ወእዘምር፡ ቅድመ፡ እንግልጋ፨
    - ለቤተ፡ ክርስቲያን፡ ቅድስት፡ ኤዎስጣቴዎስ፡ መጋቤ፡ ሕጋ፨
    - ምላእ፡ አፉየ፡ ስብሐቲከ፡ እንበለ፡ ሕፀፅ፡ ወንትጋ፨
    - እስመ፡ ለኵሉ፡ የአክል፡ ዘዚአከ፡ ጸጋ፨
  2:
    - ሰላም፡ ለፅንሰትከ፡ በሥምረተ፡ አምላክ፡ መሐሪ፨
    - ከመ፡ ተጠየቀ፡ ቅድመ፡ እምልሳነ፡ መልአክ፡ አብሳሪ፨
    - ኤዎስጣቴዎስ፡ ነጊሠ፡ አመ፡ ምስለ፡ ክርስቶስ፡ ትዔሪ፨
    - እጸንሐከ፡ እግዚኦ፡ ልደ፡ ቤትከ፡ ነባሪ፨
    - ማኅደረ፡ ሕይወትየ፡ ትሥራዕ፡ በዘመን፡ ደኃሪ፨
  3:
    - ሰላም፡ ለልደትከ፡ እመንፈስ፡ ቅዱስ፡ ወማይ፨
    - እስመ፡ ተሐደስከ፡ ቦቱ፡ እምልደተ፡ ሥጋ፡ ብሉይ፨
    - ቅብአ፡ ቤተ፡ ክህነት፡ ወንግሥ፡ ኤዎስጣቴዎስ፡ ኅሩይ፨
    - ለምግባረ፡ ጽድቅከ፡ ዕፍረት፡ ዘመዐዛሁ፡ ሠናይ፨
    - ኢይትዔረዮ፡ ናርዶስ፡ ወኵሉ፡ መጽርይ፨
  4:
    - ሰላም፡ ለዝክረ፡ ስምከ፡ እንተ፡ ተበፅዐ፡ በሕቁ፨
    - አምሳለ፡ መልከ፡ ጼዴቅ፡ ካህን፡ ዘተአምረ፡ ሞገሰ፡ ጽድቁ፨
    - ኤዎስጣቴዎስ፡ ኤፌሶን፡ ለባሕረ፡ ውቅያኖስ፡ ልጹቁ፨
    - ቀላየ፡ ፍቅርከ፡ ዘኢይሰፈር፡ ዕመቁ፨
    - አካለ፡ ኅሊናየ፡ ያሥጥም፡ በዘይፌጽም፡ ጻህቁ፨
  32:
    - እንበይነ፡ ዝንቱ፡ ማሕሌት፡ በዘትትፌሣሕ፡ ነፍስየ፨
    - እንዘ፡ ከመ፡ ዕጣን፡ ትትዌከፍ፡ ስእለተ፡ ልብየ፨
    - ኦመዝገበ፡ ለፅኑሰ፡ ምግባር፡ ብዕልየ፨
    - ኢትመንነኒ፡ ለወልድከ፡ ኤዎስጣቴዎስ፡ አቡየ፨
    - እስመ፡ ሰብአ፡ ዓለም፡ መነኑ፡ ወጸልኡ፡ ነዳየ፨
---