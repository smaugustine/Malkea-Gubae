---
type: malkəʾ

subjects: [stephen]

stanzas:
  1:
    - ሰላም፡ ለፅንሰትከ፡ ወለወላዲ፡ ልደትከ፨
    - እለ፡ ተወልዱ፡ ዳግመ፡ እምከርሠ፡ ዳግሚት፡ እምከ፨
    - እስጢፋኖስ፡ ዘዐበው፡ እስመ፡ በረከት፡ ኀቤከ፨
    - መስቀለ፡ ግበር፡ አእዳወ፡ ለባርከ፨
    - ንኡስ፡ ወልድከ፡ ከመ፡ ባረኮ፡ ለኤፍሬም፡ ያዕቆብ፡ አቡከ፨
  2:
    - ሰላም፡ ለዝክረ፡ ስምከ፡ ቅዱሰ፡ ዝክር፡ ወስም፨
    - ወለሥዕርትከ፡ ጸሊም፨
    - እስጢፋኖስ፡ ሰማዕት፡ መጽሐፈ፡ ሃይማኖት፡ ሕቱም፨
    - ካህናት፡ ኪያከ፡ እምያንብቡ፡ ሐጸቡከ፡ በደም፨
    - እንዘ፡ ላዕሌከ፡ ፍካሬ፡ ሰላም፨
  25:
    - ሰላም፡ ለዕለተ፡ ሞትከ፡ ዘዐባይ፡ ዕለታ፨
    - ወለመቃብሪከ፡ ጻድቅን፡ ዘወደዩከ፡ ውስቴታ፨
    - እስጢፋኖስ፡ ነፍስየ፡ እንዘ፡ ረኪበ፡ ፈውስ፡ ተምኔታ፨
    - ብዙኃነ፡ ድኅረ፡ ፈውስከ፡ እስመ፡ ተሐምም፡ ባሕቲታ፨
    - ከመ፡ ብእሲት፡ ቀናዕኩ፡ ትቀንዕ፡ በምታ፨
  26:
    - ዕሤተ፡ ከናፍር፡ ኀቤከ፡ እንዘ፡ ይሴፎ፡ ልብየ፨
    - ቃለ፡ ስብሐቲከ፡ ኵሎ፡ ማእከለ፡ ክቡድ፡ ሕዝብየ፨
    - ዘነገርኩከ፡ ወልድከ፡ እስጢፋኖስ፡ አቡየ፨
    - ንግረኒ፡ ቃለ፡ ዘይቤ፡ ደዌከ፡ ደዌየ፨
    - እምደዌከኒ፡ ጥዒናከ፡ አቡየ፨
---