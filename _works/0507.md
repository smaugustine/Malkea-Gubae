---
type: quasi-malkəʾ

habtemichael: [210, 253]

titles:
  -
    gez: Malkəʾa Fəlsatomu la-Kəlʾettu Qəddusān
    en: Image of the Translation of Two Saints

subjects: [takla-alfa-d-demah, tomas-d-demah]

stanzas:
  1:
    - ንዌጥን፡ ዝክረ፡ ፍልሰትክሙ፡ መምህራነ፡ ዛቲ፡ ዐጸድ፨
    - ዘተረከብክሙ፡ ጽዕድዋነ፡ ከመ፡ ሕብረ፡ ፀምር፡ ወበረድ፨
    - በዛቲዕለት፡ ሰንበተ፡ ዋሕድ፨
    - አስትዩ፡ ውሉደክሙ፡ ጽዋዐ፡ ባርኮ፡ በእድ፨
    - ከመ፡ አስተዮ፡ ኡራኤል፡ ለሱቱኤል፡ ነግድ፨
  2:
    - ሰላም፡ ለፍልሰተ፡ ዐፅምክሙ፡ በዕለተ፡ በዓሉ፡ ዐባይ፨
    - ለሰማዕተ፡ ልዳ፡ ፀሓይ፨
    - ኦመምህራን፡ ጻድቃነ፡ ድማኅ፡ ምስካይ፨
    - ባርኩ፡ ባርኮ፡ በቃለ፡ ቡራኬ፡ ሠናይ፨
    - እለ፡ ተወለድነ፡ እመንፈስ፡ ወማይ፨
  7:
    - ሰላም፡ ለፍልሰትክሙ፡ በዕለተ፡ ዐባይ፡ ሰንበት፨
    - እንተ፡ አዕረፈ፡ ባቲ፡ እምግብረ፡ ሥቃዩ፡ ሰማዕት፨
    - ተክለ፡ አልፋ፡ ወቶማስ፡ መምህራነ፡ ድማኅ፡ ቅድስት፨
    - ለአበው፡ አዕፅምቲክሙ፡ እግዚአ፡ ኵሉ፡ ፍጥረት፨
    - ኢኀደገ፡ ይሥሐጦሙ፡ ነዳዲ፡ እሳት፨
  17:
    - ሰላም፡ ለፍልሰትክሙ፡ ውስተ፡ ድማኃዊት፡ ምኵራብ፨
    - ዘተሥዕለ፡ ባቲ፡ ሥዕለ፡ ሃይማኖት፡ ኪሩብ፨
    - ተክለ፡ አልፋ፡ ወቶማስ፡ አዕማደ፡ ቤቱ፡ ለአብ፨
    - ይጸሐፍ፡ በፍልሰትክሙ፡ መጽሐፈ፡ ተኣምር፡ ጥበብ፨
    - ሥረተ፡ ነጽሮ፡ ይግበሩ፡ ዕዉራን፡ አርጋብ፨
  26:
    - ሰላም፡ ለደብርክሙ፡ ዘመሠርአታ፡ ጥዩቅ፨
    - ወየዐርግ፡ ባቲ፡ መሥዋዕተ፡ ሰላም፡ ወዕርቅ፨
    - ተክለ፡ አልፋ፡ ወቶማስ፡ መምህራነ፡ ጽድቅ፨
    - ኢይርአዩ፡ ሕማማቲሃ፡ ለዓለመ፡ ጻማ፡ ደቂቅ፨
    - በዓለም፡ ተዘግበ፡ ክብርክሙ፡ ወርቅ፨
  33:
    - አምኃ፡ ውዳሴ፡ ለዘአቅረብነ፡ ጊዜ፡ ፍልሰትክሙ፡ ስቡሐ፡ አምላክ፨
    - አሣዕነ፡ ረድኤት፡ ግበሩ፡ በእዴክሙ፡ ቡሩክ፨
    - ተከሥተ፡ ብርሃን፡ ወቶማስ፡ ወተክለ፡ አልፋ፡ መልአክ፨
    - ይትመላህ፡ በዕለተ፡ ፍዳ፡ እምእግረ፡ ነፍስየ፡ ብርክ፨
    - በእግረ፡ አዳም፡ መሬት፡ ዘበቈለ፡ ሦክ፨
  34:
    - ስብሐት፡ ለእግዚእክሙ፡ ይደሉ፡ በአስተሐምሞ፨
    - ዘሃይማኖተ፡ ቃል፡ ተዐቅብ፡ ተከሥተ፡ ብርሃን፡ አርምሞ፨
    - ዘወልደ፡ ማርያም፡ ዓዲ፡ ዘትምዕዝ፡ እምቀናንሞ፨
    - ገድልክሙ፡ ፍሉጠ፡ ግብር፡ ሶበ፡ ለልቡ፡ አደሞ፨
    - እስመ፡ ግብረ፡ ዘወሀበኒ፡ ፈጸምኩ፡ ፈጽሞ፨
---
The malkəʾ commemorates the translation of the relics of Tomās (fl. 15th c.), the second abbot of Dabrā Dəmāh (Dimā Giyorgis), and of Takla ʾAlfā (fl. 16th c.), a later abbot. Habtemichael Kidane (2024, p. 338, n. 224; p. 352, n. 267) too hastily assumed that the two saints were Takla ʾAlfā and Takaśta Bərhān, who is mentioned in the text by virtue of his being the founder of the monastery.