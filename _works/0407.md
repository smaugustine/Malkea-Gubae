---
type: malkəʾ

habtemichael: [73]

subjects: [ezra-gg]

stanzas:
  1:
    - ሰላም፡ ለዝክረ፡ ስምከ፡ እምሐሊበ፡ እጐልት፡ ዘጥዕመ፨
    - ወለሥዕርትከ፡ ቦቱ፡ ዘጽዕዳዌ፡ በረድ፡ ዘንመ፨
    - ፍቁረ፡ ሚካኤል፡ ዕዝራ፡ እንተ፡ ትገብር፡ መድምመ፨
    - አፉየ፡ ፍታሕ፡ እግዚኦ፡ ዘበአርምሞ፡ ተሐትመ፨
    - ስብሐተ፡ ዚአከ፡ ይንግር፡ ወይንብብ፡ ሰላመ፨
  13:
    - ሰላም፡ ለእመትከ፡ እንተ፡ መጠነ፡ ሡራሬሃ፨
    - ለቤተ፡ መቅደስ፡ ገሪዛን፡ ዘመንክር፡ ሥነ፡ ሕንጻሃ፨
    - እስመ፡ አንተ፡ ዕዝራ፡ ምሉአ፡ ጥበብ፡ ኬንያሃ፨
    - እዘዘ፡ ለፈጽሞ፡ ይትራድአከ፡ ብዙኀ፨
    - ፍኖተ፡ እስራኤል፡ እምግብጽ፡ ሚካኤል፡ ዘጼሐ፨
  25:
    - ሰላም፡ ለግንዘተ፡ ሥጋከ፡ በልብሰ፡ መዐዛ፡ ሠናይ፨
    - ለመቃብሪከ፡ ካዕበ፡ መካነ፡ ገሪዛን፡ ዐባይ፨
    - ዕሥየኒ፡ ዕዝራ፡ አምጣነ፡ ወደስኩከ፡ በመሓልይ፨
    - ምስለ፡ ሚካኤል፡ መልአከ፡ ልዑል፡ ሰማይ፨
    - ዕሤተ፡ በረከት፡ ዘኀደረ፡ ላዕለ፡ ሴም፡ ኅሩይ፨
tarafa_malke:
  1:
    - ሰላም፡ ለከ፡ ፍቁረ፡ ሚካኤል፡ ዕዝራ፡ መስፍነ፡ ትጉሃን፡ አእላፍ፨
    - በዘተውህበከ፡ ቅለተ፡ አክናፍ፨
    - ዘአሞሠጥከ፡ እምነ፡ ጸድፍ፨
  7:
    - ሰላም፡ ለከ፡ ዕሤተ፡ ሰላምከ፡ ዕዝራ፡ እምኑሐ፡ ሰማያት፡ ፈኑ፨
    - ምስለ፡ ሚካኤል፡ ላእከ፡ ሥልጣኑዽ
    - ለእግዚአብሔር፡ ህልው፡ በምኵናኑ፨
    - ቅድመ፡ ጊዜ፡ ወግብራት፡ ይኩኑ፨
---