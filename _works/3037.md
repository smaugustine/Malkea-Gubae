---
type: poetry

chaine: [317]

titles:
  -
    gez: Səbḥata Masqal
    en: Praise of the Cross

author: Bāḥrəy

subjects: [cross]

stanzas:
  1:
    - ናሁ፡ ወጠንኩ፡ ስብሐተ፡ መስቀል፡ ቅዱስ፨
    - እንዘ፡ ተማሕፅኖ፡ አጸንዕ፡ በቅንዋቲሁ፡ ኃምስ፨
    - አንተ፡ ውእቱ፡ እግዚአ፡ አእምሮ፡ ሐዲስ፨
    - ምላእ፡ ውስተ፡ ልብየ፡ ኦክርስቶስ፨
    - ውእተ፡ አእምሮ፡ ዘየኀድር፡ በርእስ፨
  2:
    - በትእምርተ፡ መስቀል፡ ይኩን፡ ለካህን፡ ቡራኬሁ፨
    - ላዕለ፡ ማየ፡ ጸሎትኒ፡ ወላዕለ፡ ምሥዋዕ፡ ከማሁ፨
    - ሐዋርያት፡ ይቤሉ፡ እለ፡ ርእይዎ፡ አሜሁ፨
    - ለክርስቶስ፡ ኅብስተ፡ ናእት፡ ጊዜ፡ ረሰየ፡ ሥጋሁ፨
    - እስመ፡ ከመ፡ ዝ፡ ባረከ፡ በቅዱስ፡ እዴሁ፨
  3:
    - በርእሱ፡ አዳም፡ አምጽአ፡ ሞተ፨
    - እምቈጽለ፡ በለስ፡ ዘኤዶም፡ ሶበ፡ ተፍእመ፡ ንስቲተ፨
    - አምላከ፡ ይኩን፡ እስመ፡ ፈተወ፡ ፍትወተ፨
    - መስቀል፡ ከዊነከ፡ ለእግዚአብሔር፡ ዐራተ፨
    - ሎቱ፡ ወለደቂቁ፡ አሕየውኮሙ፡ አንተ፨
  32:
    - ኃምስ፡ ቅንዋቲከ፡ ምስለ፡ ሰሌዳሁ፡ ለጲላጦስ፨
    - ዘነገረ፡ ስምዑ፡ ጽሑፍ፡ በቃለ፡ ልሳናት፡ ሠላስ፨
    - መጽንዔ፡ ሥጋ፡ መስቀል፡ ወመንቅሒሃ፡ ለነፍስ፨
    - ይትዐቀቡ፡ በረድኤትከ፡ ሕዋሳትየ፡ ኃምስ፨
    - ከመ፡ ኢይስሐት፡ በአሐዱ፡ እምእሉ፡ ሕዋስ፨
  33:
    - በኍልቈ፡ ሠላሳ፡ ወሠለስቱ፡ እንበለ፡ ፍድፉዴ፡ ወንትጋ፨
    - ለብሉየ፡ መዋዕል፡ ክርስቶስ፡ ዓመተ፡ ሕይወቱ፡ ዘሥጋ፨
    - መጽሐፈ፡ ስብሐቲከ፡ መስቀል፡ ዘይትነበብ፡ ቅድመ፡ እንግልጋ፨
    - ናሁ፡ ተፈጸመ፡ ኦለሀብት፡ ፈለጋ፨
    - ሀበኒ፡ ሞገሰ፡ ወጸግወኒ፡ ጸጋ፨
tarafa_malke:
  1:
    - ሰላም፡ ለከ፡ ዐራተ፡ ሕማሙ፡ መስቀል፨
    - ለእግዚአብሔር፡ ቃል፨
    - ዘተጼሐ፡ ብከ፡ ፍኖተ፡ ወንጌል፨
    - ዕፀ፡ መድኃኒት፡ ወዕፀ፡ ሣህል፨
  2:
    - ሰላም፡ ለከ፡ ለመለኮት፡ ክርስቶስ፡ ዘኢያገምሮ፡ መካን፨
    - አግመርኮ፡ ለሊከ፡ ንኡሰ፡ መጠን፨
    - መስቀል፡ ዕፀ፡ ግዕዛን፨
  6:
    - ሰላም፡ ለከ፡ መስቀል፡ ጸንዐ፡ ተስፋ፡ ኵሉ፡ ወንጌለ፡ መንግሥት፡ ተሰብከ፨
    - በውእቱሂ፡ ወንጌል፡ ማእሰሩ፡ ተበትከ፨
    - ለሰይጣን፡ ዘይጸልአከ፨
  7:
    - ሰላም፡ ለከ፡ ዕፀ፡ በለስ፡ መስቀል፡ ወካልእ፡ አኮ፨
    - እስግድ፡ ለከ፡ በአስተብርኮ፨
    - ምርሐኒኬ፡ ፍኖተ፡ እንተ፡ ኀረይኮ፨
    - እስመ፡ አንተ፡ ለጻድቅ፡ መራሕኮ፨
---