---
type: malkəʾ

chaine: [5]

titles:
  -
    gez: Malkəʾa Mikāʾel Kāləʾ
    en: Second Image of Michael

subjects: [michael]

stanzas:
  1:
    - መለኮተ፡ አብ፡ ወወልድ፡ ወመንፈስ፡ ቅዱስ፡ ይዜኑ፨
    - ብጽዓነ፡ ሚካኤል፡ መልአኩ፡ ውስተ፡ አፈ፡ ዚአየ፡ ለለ፡ ዘመኑ፨
    - ከመ፡ ባሕለ፡ ልሳን፡ ይትናገር፡ ነገረ፡ መፍቅዳት፡ ልሳኑ፨
    - ሕፁረ፡ ይኩን፡ ባሕቱ፡ ወኢይትናዋኅ፡ ድርሳኑ፨
    - በሊዐ፡ መዓር፡ በአቅም፡ ይኄይስ፡ አኮኑ፨
  2:
    - ሰላም፡ ለተፈጥሮትከ፡ እምባሕርየ፡ ነፋስ፡ ወእሳት፨
    - ወቤተ፡ ክርስቲያን፡ ትብል፡ እምኀበ፡ ኢምንት፨
    - ሚካኤል፡ አንተ፡ ለባሴ፡ ትሕትና፡ እምጥንት፨
    - በልበ፡ ዲያብሎስኒ፡ ጊዜ፡ ሠረፀ፡ ስሕተት፨
    - ውስተ፡ ሕሊናከ፡ ኢዐርገ፡ ትዕቢት፨
  3:
    - ሰላም፡ ለዝክረ፡ ስምከ፡ ትሩፈ፡ ውዳሴ፡ እምንትጋ፨
    - እንተ፡ ጸሐፍዎ፡ ነቢያት፡ ለመጽሐፈ፡ ዘመን፡ ዐቀብተ፡ ሕጋ፨
    - አኮ፡ ዘብከ፡ ሚካኤል፡ መሌሊተ፡ ሥጋ፨
    - ሶበ፡ ትትፌኖ፡ ባሕቱ፡ ኀበ፡ ሥጋውያን፡ እንግልጋ፨
    - እምባሕረ፡ ነፍስ፡ ግዘፈ፡ ትነሥእ፡ በጸጋ፨
  22:
    - ሰላም፡ ለመልክእከ፡ ዘይጸድል፡ እምእብላ፨
    - ወለሢመትከ፡ እምአብ፡ በቃለ፡ ኪዳን፡ ወመሐላ፨
    - ሊቀ፡ ካህናት፡ ሚካኤል፡ በዐለ፡ ቄዳርስ፡ ወቀጸላ፨
    - አዕርገኒ፡ በጸሎትከ፡ ዐጸደ፡ ፍግዓ፡ ወተድላ፨
    - ምስለ፡ ኀጥኣን፡ ኢይረድ፡ ዘገሀነም፡ ቈላ፨
  23:
    - ስብሐት፡ ለከ፡ እግዚአብሔር፡ ዘብርሃናት፨
    - ስብሐት፡ ለከ፡ እግዚአብሔር፡ ዘሥልጣናት፨
    - ስብሐት፡ ለከ፡ እግዚአብሔር፡ ዘአርእስተ፡ መላእክት፨
    - ለከ፡ እግዚኦ፡ ለገባሬ፡ ኵሉ፡ ፍጥረት፨
    - መንፈ፡ ሚካኤል፡ ይሰግድ፡ ለኵሉ፡ ሰዓት፨
tarafa_malke:
  1:
    - ሰላም፡ ለከ፡ ሚካኤል፡ ሊቅ፡ ዘገዳመ፡ ራማ፡ ማዕነቅ፨
    - ሕብረ፡ አክናፊከ፡ ሐመልማለ፡ ወርቅ፨
    - ዙቱሱሕ፡ ምስለ፡ መብረቅ፨
  5:
    - ሰላም፡ ለከ፡ ረድኤትከ፡ ፈጣን፡ እምእግረ፡ ረዋጺ፡ ፈረስ፨
    - ወእምተንሥኦቱ፡ ለቀሊል፡ ነፋስ፨
    - ሚካኤል፡ መልአከ፡ ፈውስ፨
  6:
    - ሰላም፡ ለከ፡ ከመ፡ ዘሕቱም፡ መጽሐፍ፡ ወዘኢይተርጐም፡ ነገር፨
    - ብሂለ፡ መድምም፡ ስምከ፡ ምሥጢር፨
    - ሚካኤል፡ መልአከ፡ ምክር፨
  7:
    - ሰላም፡ ለከ፡ ተኣምረ፡ ስምከ፡ ብዕል፨
    - ወጽንዐ፡ ረድኤት፡ ኀይል፨
    - በርእስየ፡ ይንበር፡ ከመ፡ አክሊል፨
    - እንተ፡ ላዕሌሁ፡ ትእምርተ፡ መስቀል፨
    - ሚካኤል፡ መጽሐፉ፡ ዘይብል፨
alt_tarafa_malke:
  1:
    - ሰላም፡ ለከ፡ ምሉአ፡ ሞገስ፡ ወግርማ፨
    - ዐቃቤ፡ ቅዱሳን፡ ዘራማ፨
    - መንፈሶ፡ ይነፍሕ፡ በጣዕመ፡ ዜማ፨
    - ሚካኤል፡ መልአከ፡ ፌማ፨
  7:
    - ሰላም፡ ለከ፡ ስአልናከ፡ በጽሒቅ፨
    - ዘመርጡልከ፡ ደቂቅ፨
    - ሐውጸነ፡ ለንኡስ፡ ወለልሒቅ፨
    - ሚካኤል፡ መልአከ፡ ጽድቅ፨
---