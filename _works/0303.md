---
type: malkəʾ

subjects: [joachim, hanna]

stanzas:
  1:
    - ሰላም፡ ለዝክረ፡ ስምክሙ፡ በሰሌዳ፡ ሕይወት፡ ጽሑፍ፨
    - ወለሥዕርትክሙ፡ ሰላም፡ ጠለ፡ አርያም፡ ውኩፍ፨
    - ኢያቄም፡ ወሐና፡ ገነተ፡ ጽባሕ፡ አዕዋፍ፨
    - ከመ፡ እንብብ፡ ማሕሌትክሙ፡ ለከሢተ፡ ልሳን፡ ወአፍ፨
    - መንፈሰ፡ አእምሮ፡ ዐዚዝ፡ ዲቤየ፡ ያዕርፍ፨
  2:
    - ሰላም፡ ለርእስክሙ፡ በንድቀ፡ ጠባይዕ፡ ንቡር፨
    - ወለገጽክሙ፡ ሰላም፡ እምገጸ፡ ኦርያሬስ፡ ንኩር፨
    - ኢያዌም፡ ወሐና፡ ተስፋ፡ ሰማያት፡ ወምድር፨
    - ይክድነኒ፡ ወይክብተኒ፡ ጸዳልክሙ፡ ምዕዙር፨
    - ከመ፡ ከበቶ፡ ለዮናስ፡ ዐንበሪ፡ ዘባሕር፨
  26:
    - ሰላም፡ እብል፡ ለግንዘትክሙ፡ በእማኄ፨
    - ወለመቃብሪክሙ፡ ሰላም፡ ጌቴሴማን፡ ዐይገ፡ ስባሔ፨
    - ኢያቄም፡ ወሐና፡ ምሉኣነ፡ ስብሐት፡ ውስተ፡ ኵለሄ፨
    - የዐድመኒ፡ ጽጌክሙ፡ ወመዐዛክሙ፡ ርሔ፨
    - ምስለ፡ ኅሩያን፡ በዕለተ፡ መርዓ፡ እትዐጸፍ፡ ሱራኄ፨
  27:
    - ውሑደ፡ ነበብኩ፡ በማሕሌት፡ ወየብቦ፨
    - እምስብሐታቲክሙ፡ ብዙኅ፡ ዘኢይትኈለቍ፡ ሐሳቦ፨
    - ኢያቄም፡ ወሐና፡ ሐውጹኒ፡ በአስተርክቦ፨
    - ተሀቡኒ፡ እንበለ፡ ዐቅም፡ ለከናፍርየ፡ ዐሥቦ፨
    - ጸጋ፡ መንፈስ፡ ቅዱስ፡ ብዙኅ፡ ኈላቄ፡ ዘአልቦ፨
  28:
    - ስብሐት፡ ለአብ፡ ዘኪያክሙ፡ አፍቀረ፨
    - ወሰጊድ፡ ለወልድ፡ እንተ፡ ጸገወክሙ፡ ክብረ፨
    - ለመንፈስ፡ ቅዱስ፡ ግናይ፡ በሥንክሙ፡ ምዕዙረ፨
    - ኢያቄም፡ ወሐና፡ አምኅለክሙ፡ ወትረ፨
    - በስመ፡ ማርያም፡ ድንግል፡ ኵሎ፡ አሚረ፨
    - ውስተ፡ ልብክሙ፡ ለእኩን፡ ኅዱረ፨
---