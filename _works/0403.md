---
type: malkəʾ

subjects: [mazgaba-sellase-i-gg]

stanzas:
  1:
    - በስመ፡ ሥላሴ፡ ዋሕድ፡ ኅጡአ፡ ቅድምና፡ ወይእዜ፨
    - ውዳስል፡ መልክእከ፡ እውጥን፡ ረኪብየ፡ ሰዓተ፡ ጊዜ፨
    - መዝገበ፡ ሥላሴ፡ አስተምሕር፡ ከመ፡ ግዮን፡ ቢጸ፡ ተከዜ፨
    - ልብየ፡ ዕዝራ፡ እስመ፡ መልአ፡ ዕንባዜ፨
    - ጰራቅሊጦስ፡ ኡርአ_፡ ይኩነኒ፡ ናዛዜ፨
  4:
    - ሰላም፡ ለፅንሰትከ፡ በሥርዓተ፡ ሰብሳብ፡ ወሕግ፨
    - ወለልደትከ፡ ዘኮነ፡ በትንቢት፡ ኄራን፡ አእሩግ፨
    - መዝገበ፡ ሥላሴ፡ ያዕቆብ፡ ማኅቶተ፡ ከስዋ፡ ስሩግ፨
    - አብርሆ፡ ለኅሊናየ፡ እምጾታ፡ ጽልመት፡ ጸዋግ፨
    - ምልአ፡ ገጸ፡ ድርሳት፡ እርአይ፡ ዘአልቦ፡ ንተግ፨
  5:
    - ሰላም፡ ለዝክረ፡ ስምከ፡ ዘተበፅዐ፡ ወተወደሰ፨
    - ወለሥዕርትከ፡ ሰላም፡ በቅብአ፡ ምናኔ፡ ዘርኅሰ፨
    - መዝገበ፡ ሥላሴ፡ በኵሉ፡ አስተበቍዐከ፡ አንሰ፨
    - በዋዕየ፡ ገድልከ፡ እስመ፡ ጥለ፡ ጌጋይየ፡ የብሰ፨
    - ወአመ፡ ጽድቅከ፡ ገጸየ፡ ሐዲሰ፨
  32:
    - ናሁ፡ ቀሠምኩ፡ ጽጌ፡ መልክእከ፡ በይባቤ፨
    - እምገነተ፡ ዜና፡ መድምም፡ እንዘ፡ እጸርሕ፡ ወእቤ፨
    - መዝገበ፡ ሥላሴ፡ በለኒ፡ በመዐዛ፡ ቃልከ፡ እምጼና፡ ከርቤ፨
    - ሠመርኩ፡ አነ፡ ድርሳንከ፡ ኢትኩን፡ ነባቤ፨
    - ኪዳንየ፡ በአርምሞ፡ ይኩንከ፡ ዐቃቤ፨
  33:
    - ስብሐት፡ ለእግዚአብሔር፡ ወለማርያም፡ ይደሉ፨
    - ፍጻሜ፡ መልክእከ፡ አባ፡ ዘበጻሕኩ፡ በጽንዐ፡ እሉ፨
    - መዝገበ፡ ሥላሴ፡ ዝክርከ፡ ለትውልደ፡ ትውልድ፡ ዘይሄሉ፨
    - ሰሚዖሙ፡ ለደቂቅከ፡ ሀብተ፡ በረከትከ፡ ኵሉ፨
    - ትጉሃን፡ መላእክት፡ አሜነ፡ ይበሉ፨
---