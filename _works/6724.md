---
type: malkəʾ

subjects: [john-baptist]

stanzas:
  1:
    - ሰላም፡ ለፅንሰትከ፡ ውስተ፡ ከርሠ፡ መካን፡ ኤልሳቤጥ፨
    - ለመልአከ፡ ዜና፡ ገብርኤል፡ በብስራተ፡ ቃሉ፡ ጽዑጥ፨
    - በኵረ፡ ቅድሳት፡ ዮሐንስ፡ እንዘ፡ ሕፃን፡ ቅጥቁጥ፨
    - እፎ፡ ተክህልከ፡ አስተብርኮ፡ ለፅንሰ፡ መለኮት፡ ሥሉጥ፨
    - ቅድመ፡ ትፍታሕ፡ ማሕፀነ፡ ወትፃእ፡ እምውስጥ፨
  2:
    - ሰላም፡ ለልደትከ፡ ስዱሰ፡ ወርኀ፡ ዘቀደሞ፨
    - ለልደተ፡ አምላክ፡ ሕያው፡ እማርያም፡ ጼና፡ አበሞ፨
    - ዮሐንስ፡ ኤልያስ፡ ነቢየ፡ ቅንዓት፡ ወተቃውሞ፨
    - ከመ፡ ይክዐው፡ ውስተ፡ ዓለም፡ ለውዳሴከ፡ ዝናሞ፨
    - ሰማየ፡ ልሳንየ፡ አርኁ፡ ወክልእ፡ ልጓሞ፨
  3:
    - ሰላም፡ ለዝክረ፡ ስምከ፡ ዘሳብእ፡ ውጣኔሁ፨
    - ወሳድስ፡ ፍጻሜሁ፨
    - ቃለ፡ አዋዲ፡ ዮሐንስ፡ ለክርስቶስ፡ ሐዋርያሁ፨
    - ይሰወጥ፡ ውስተ፡ እዝንየ፡ ለመንፈስከ፡ ጽራሁ፨
    - መንግሥተ፡ ሰማይ፡ ቀርበት፡ ዘይቤ፡ ነሥሑ፨
  4:
    - ሰላም፡ ለሥዕርትከ፡ እለ፡ ኮናሁ፡ አክናፈ፨
    - ለርእስከ፡ በመጥባሕት፡ እንተ፡ ተሰየፈ፨
    - ኮከበ፡ ጽባሕ፡ ዮሐንስ፡ ዘታስተጋውህ፡ አጽናፈ፨
    - ጊዜ፡ ስርቀትከ፡ ክረምተ፡ ኀጢኣት፡ ኀለፈ፨
    - ወጽጌ፡ ጽድቅከ፡ ኵለሄ፡ ሰፈፈ፨
  48:
    - ሰላም፡ ለፀአተ፡ ነፍስከ፡ ተአምራዊት፡ ይእቲ፨
    - እንተ፡ ተፈልጠት፡ ሥርዓታ፡ እምሥርዓተ፡ ኵሉ፡ መዋቲ፨
    - ወለገዳምከ፡ ሰላም፡ ዮሐንስ፡ ነገደ፡ ማቲ፨
    - ፶፻፡ ብእሴ፡ እንተ፡ ጸግቡባቲ፨
    - እምኅብስተ፡ ሰገም፡ ኀምስ፡ ወአሣት፡ ክልኤቲ፨
  49:
    - ሰላም፡ ለበድነ፡ ሥጋከ፡ እንተ፡ እምባሕርይ፡ ትጸሪ፨
    - ወኢተዐርቅ፡ ለግሙራ፡ እምጸጋ፡ መለኮት፡ ፈጣሪ፨
    - ሥርናየ፡ ማሕሌትየ፡ ዘንተ፡ በሥልጣንከ፡ ገባሪ፨
    - ረሲ፡ ሊተ፡ በበ፡ ፷፡ ወበበ፡ ፻፡ ዘይፈሪ፨
    - ዮሐንስ፡ አምዳኖ፡ ዮሐንስ፡ ሰንኮሪ፨
---