---
type: malkəʾ

habtemichael: [156, 158]

subjects: [malka-sedeq-mida]

masgabbiya:
  1:
    - ሰላም፡ ለክሙ፡ እንጦንስ፡ ወመቃርስ፨
    - አቢብ፡ ሲኖዳ፡ ገብረ፡ መንፈስ፡ ቅዱስ፨
    - ለባርኮትነ፡ ንዑ፡ ውስተ፡ ጽርሐ፡ ዛቲ፡ መቅደስ፨
    - ተክለ፡ ሃይማኖት፡ ኤዎስጣቴዎስ፡ ዜና፡ ማርቆስ፨
    - አረጋዊ፡ መልከ፡ ጼዴቅ፡ ሊባኖስ፡ ኪሮስ፨
stanzas:
  1:
    - በስመ፡ አብ፡ ወወልድ፡ ወመንፈስ፡ ቅዱስ፡ ግሩም፨
    - ወበስመ፡ ማርያም፡ ድንግል፡ እግዝእተ፡ ትማልም፡ ወዮም፨
    - መልከ፡ ጼዴቅ፡ ክቡር፡ ትምክሕተ፡ ነዳያን፡ ዓለም፨
    - ናሁ፡ ወጠንኩ፡ ወዳሴከ፡ በማሕሌተ፡ ሐዋዝ፡ ጥዑም፨
    - ይርድአኒ፡ ለፍጻሜ፡ ኀይልከ፡ መድምም፨
  2:
    - ሰላም፡ ለዝክረ፡ ስምከ፡ ትፍሥሕተ፡ ኅዙናን፡ አልባብ፨
    - ከመ፡ ወይን፡ ሥሙር፡ ወከመ፡ ዘእጐልት፡ ሀሊብ፨
    - መልከ፡ ጼዴቅ፡ ስቁል፡ ዲበ፡ መስቀለ፡ ወልድ፡ ዘዐርብ፨
    - አግዕዘነ፡ ለደቂቅከ፡ እምቅንየተ፡ አርዌ፡ ጠቢብ፨
    - ከመ፡ ኢይቅንየነ፡ ካዕበ፡ በኀይሉ፡ ዕጹብ፨
  29:
    - ሰላም፡ ለመቃብሪከ፡ ላዕለ፡ ደብረ፡ ሣህል፡ ዘተኀርየ፡ ወዘተፈቅረ፨
    - ወለፈልሰትከ፡ ሰላም፡ ምስለ፡ ነፍሰ፡ ጻድቃን፡ ዘኀብረ፨
    - መልከ፡ ጼዴቅ፡ ኀያል፡ አምጣነ፡ ወደስኩከ፡ ምዕረ፨
    - በወይነ፡ ፍቅርከ፡ አቅመ፡ ኅሊናየ፡ ሰክረ፨
    - ዕሤተ፡ ዚአየ፡ አስተባዝኅ፡ ክብረ፨
  30:
    - አምኃ፡ ሰላም፡ ወፍቅር፡ ለመልክእከ፡ ውዱስ፨
    - አምጣነ፡ አቅረብኩ፡ ሎቱ፡ በእደ፡ ልሳን፡ ሐዲስ፨
    - መልከ፡ ጼዴቅ፡ ንጹሕ፡ እምግብረ፡ አበሳ፡ ወርኵስ፨
    - ቀድሰኒ፡ ለፍቁርከ፡ በሥልጣንከ፡ ቅዱስ፨
    - እስመ፡ ሊቀ፡ ካህናት፡ አንተ፡ ወብከ፡ ሞገስ፨
tarafa_malke:
  1:
    - ሰላም፡ ለከ፡ መልከ፡ ጼዴቅ፡ ጴጥሮስ፡ ሐዋርያ፡ ክርስቶስ፡ ምእመን፨
    - ከመ፡ አሕዛበ፡ ምድር፡ ትርአይ፡ በበትረ፡ ኀጺን፨
    - ተውህበከ፡ ሀብተ፡ ክብር፡ ሥልጣን፨
  6:
    - ሰላም፡ ለከ፡ ምስለ፡ እንድርያስ፡ በኵር፨
    - ሐወጽነ፡ ለለ፡ ሠርቀ፡ ኵሉ፡ አሚር፨
    - ከመ፡ ታብልዐነ፡ ኅብስተ፡ ረቂቅ፡ ምሥጢር፨
    - መልከ፡ ጼዴቅ፡ ምሉአ፡ ፍቅር፨
  7:
    - ሰላም፡ ለከ፡ መልከ፡ ጼዴቅ፡ ኄር፡ አብአነ፡ በአእፋረ፡ ትፍሥሕት፡ ዕጹብ፨
    - አመ፡ ምጽአቱ፡ ለበኵረ፡ አብ፨
    - ውስተ፡ ቤተ፡ መርዐ፡ ወቤተ፡ ከብካብ፨
    - መልከ፡ ጼዴቅ፡ ምሉአ፡ ጥበብ፨
---