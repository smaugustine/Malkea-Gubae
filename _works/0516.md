---
type: malkəʾ

habtemichael: [17]

subjects: [afqaranna-egzi-d-degwa]

stanzas:
  1:
    - በስመ፡ እግዚአብሔር፡ አብ፡ ወበስመ፡ ክርስቶስ፡ መድኅን፨
    - ወበስመ፡ ቅዱስ፡ መንፈስ፡ ዘሐሤተ፡ ኵሉ፡ ኅዙን፨
    - ከመ፡ ጽድቀ፡ ዚአከ፡ እንግር፡ አፍቀርአነ፡ እግዚእ፡ ምእመን፨
    - አስትየኒ፡ እንበለ፡ ጻማ፡ ንጽሕና፡ ጥበብከ፡ ወይን፨
    - ሕገ፡ አርድእተ፡ ቃል፡ ዘሰትዩ፡ እምኀምስ፡ ዘመን፨
  2:
    - ሰላም፡ ለዝክረ፡ ስምከ፡ ዘኢይትጋወሮ፡ ሙስና፨
    - ለዘዘክሮቱ፡ ያዔድም፡ እማዕደ፡ ቃና፨
    - አፍቀረነ፡ እግዚእ፡ ሳሙኤል፡ ፍሬ፡ ከርሠ፡ ጥበብ፡ ሐና፨
    - ሴስየኒ፡ ለጸማድከ፡ ጣዕመ፡ ትሩፋቲከ፡ መና፨
    - ወበጊዜ፡ ነጊድ፡ ምርሐኒ፡ ዘትኄይስ፡ ፍና፨
  8:
    - ሰላም፡ ለአስናኒከ፡ ዘለግብረ፡ ሰሐቅ፡ መነና፨
    - ወለልሳንከ፡ ሰላም፡ ሙራደ፡ ጽሌ፡ ሕገ፡ ሲና፨
    - አፍቀረነ፡ እግዚእ፡ ቄርሎስ፡ ለመቅደሰ፡ ዴጐ፡ ብርሃና፨
    - ታስተበፅዐከ፡ በአብዝኆ፡ ንባብ፡ ወዜና፨
    - እስመ፡ እምነዋኃት፡ አድባር፡ አልዐልከ፡ መጠና፨
  14:
    - ሰላም፡ ለእመትከ፡ እንተ፡ ቈጠጠ፡ በሰጊድ፨
    - ወለእራኅከ፡ ስፉሕ፡ ለውሂበ፡ ኵሉ፡ መፍቅድ፨
    - አፍቀረነ፡ እግዚእ፡ ሌዋዊ፡ ርሱየ፡ ቅዳሴ፡ መረግድ፨
    - ነያ፡ ትብለከ፡ ደብረ፡ ዴጐ፡ ዘምስለ፡ ምእመናን፡ ነገድ፨
    - ምስፍናከ፡ እግዚእየ፡ ኢትሀብ፡ ለባዕድ፨
  25:
    - ሰላም፡ ለፀአተ፡ ነፍስከ፡ አመ፡ ሰብዑ፡ ለታኅሣሥ፨
    - ወለበድነ፡ ሥጋከ፡ ሰላም፡ ርጢነ፡ ኵሉ፡ ዘነፍስ፨
    - አፍቀረነ፡ እግዚእ፡ አስተብቍዕ፡ ኀበ፡ ንጉሠ፡ ጽድቅ፡ ክርስቶስ፨
    - ኢይግዝማ፡ እንበለ፡ ጊዜ፡ ለሕይወትየ፡ በለስ፨
    - እስመ፡ እንበለ፡ አቅም፡ አብዝኀት፡ ግማኔ፡ ወርኵስ፨
  26:
    - ሰላም፡ ለግንዘተ፡ ሥጋከ፡ በእደ፡ አግብርት፡ ኅሩያን፨
    - ወለመቃብሪከ፡ ሰላም፡ ውስተ፡ ጽርሐ፡ ዴጐ፡ መካን፨
    - ወራሴ፡ ሢመቱ፡ ለአቤል፡ አፍቀረነ፡ እግዚእ፡ መስፍን፨
    - ተወከፍ፡ ሊተ፡ እግዚኦ፡ አምኃ፡ ነባቢ፡ ድርሳን፨
    - ለዘምስለ፡ ግናይ፡ አቅረብኩ፡ ወልድከ፡ ምስኪን፨
  27:
    - ግብረ፡ አረጋዊ፡ ወእንጦንስ፡ እንተ፡ ረሰይኩ፡ ሥላቀ፨
    - ወግዕዘ፡ ቅዱሳን፡ አበው፡ ዘእምሰብእናየ፡ ርኅቀ፨
    - አፍቀረነ፡ እግዚእ፡ ተንብል፡ እንዘ፡ ትሠረገው፡ ሠቀ፨
    - እመኒ፡ አምላክከ፡ ኀሢሠ፡ ጸባሕት፡ ጽህቀ፨
    - ለሰሎሞን፡ በሎ፡ ለቅሐኒ፡ ወርቀ፨
tarafa_malke:
  1:
    - ሰላም፡ ሰላም፡ እንዘ፡ እብል፡ ኪያክሙ፨
    - ብርሃናተ፡ ዓለም፡ ጽዱላን፡ እኤምኀክሙ፨
    - ጻድቃን፡ ዘዴጐ፡ እለ፡ ጻመውክሙ፡ በእንተ፡ ስሙ፨
    - ምስለ፡ አቤል፡ መምህረ፡ ሕግ፡ ዘማሕተመ፡ ኂሩት፡ ማሕተሙ፨
    - አፍቀረነ፡ እግዚእ፡ ወሊባኖስ፡ ለብርሃን፡ ተቅዋሙ፨
---