---
type: malkəʾ

habtemichael: [277]

subjects: [yebarkanna-krestos]

stanzas:
  1:
    - ሰላም፡ ለዝክረ፡ ስምከ፡ ዘይጥዕም፡ እምጸቃውዕ፨
    - ወእምኔሁ፡ ይጽግቡ፡ ኢተክህሎሙ፡ ለሰብእ፨
    - በስቅለ፡ አርሳንዮስ፡ ወርቅ፡ ይባርከነ፡ ክርስቶስ፡ ምሉእ፨
    - ሠርዐከ፡ ዘተሐዩ፡ ሠራዔ፡ ቅዱሳን፡ እግዚእ፨
    - ከመ፡ ባሕታዊ፡ አርሳንዮስ፡ በገዳም፡ ሥሩዕ፨
  27:
    - ሰላም፡ ለመቃብሪከ፡ እስከ፡ ጊዜ፡ ምሕረት፡ ወሣህል፨
    - ውስተ፡ ደብረ፡ ጽጌ፡ ገነቱ፡ ለተክለ፡ ሃይማኖት፡ ጥሉል፨
    - ይባርከነ፡ ክርስቶስ፡ አምሳሉ፡ ለኖላዊነ፡ ኄር፡ በገድል፨
    - ለይእቲ፡ መቃብሪከ፡ መካነ፡ ተአምር፡ ወኀይል፨
    - ኀፁር፡ የዐውዳ፡ ወጽጌ፡ ረዳ፡ በትእምርተ፡ መስቀል፨
  28:
    - አኰቴት፡ ለእግዚአብሔር፡ ቀዋለ፡ በረከት፡ ለስሙ፨
    - አምጣነ፡ ኢረስአ፡ ብነ፡ ለተክለ፡ ሃይማኖት፡ ስብረተ፡ ዐፅሙ፨
    - ወከፈለነ፡ ርትዕተ፡ ሃይማኖት፡ ኄራን፡ ኵሎሙ፨
    - ወይእቲ፡ ሃይማኖትነ፡ እስከ፡ የሕልፍ፡ ዓለሙ፨
    - ብሂለ፡ አምልኮ፡ ለወልድ፡ ወሰጊድ፡ ለእሙ፨
  29:
    - ፍሬያተ፡ ሰላም፡ አቅረብኩ፡ መተንብለ፡ ሥርየት፡ ኃጥእ፨
    - ይባርከነ፡ ክርስቶስ፡ ለከ፡ መይጠነ፡ ሰብዓቱ፡ አርባዕ፨
    - በእንተ፡ ዝንቱ፡ ክፍለኒ፡ ሰላመ፡ ርጉዝ፡ በግዕ፨
    - አውያተ፡ ልሳን፡ አመ፡ ይረክቦ፡ ለሰብእ፨
    - ወምረረ፡ ብካይ፡ ይከውን፡ ዘአልቦ፡ ባቍዕ፨
tarafa_malke:
  1:
    - ሰላም፡ ለከ፡ ይባርከነ፡ ክርስቶስ፡ እምከርሥ፡ ዘቀደሰከ፡ አምላክ፨
    - ወአስኬማ፡ መልአክ፡ ዘመጽአ፡ እምነ፡ ፈለክ፨
    - ረሰየከ፡ ከመ፡ መልአክ፨
  6:
    - ተዘከረነ፡ እንድርያስ፡ ተረፈ፡ ደቂቁ፡ ኄራን፨
    - ለተክለ፡ ሃይማኖት፡ አቡነ፡ በዓለ፡ ኪዳን፨
    - ዘወለደ፡ በበ፡ መካን፨
  7:
    - ሰላም፡ ለክሙ፡ ይባርከነ፡ ክርስቶስ፡ እንድርያስ፡ ወኖላዊነ፡ ኄር፡ ሠለስቱ፨
    - ሰአሉ፡ ለነ፡ ብዝኀ፡ ምሕረቱ፨
    - ለአምላከ፡ ምሕረት፡ ክርስቶስ፡ ዲበ፡ ፍጥረቱ፨
    - ዘረሰዮ፡ ይሠሀል፡ ቅኔቱ፨
---