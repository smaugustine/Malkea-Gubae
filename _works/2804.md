---
type: quasi-malkəʾ

chaine: [88, 243, 249]

titles:
  -
    gez: Ba-sagid Salām
    en: In Prostrating, Salutation
  -
    gez: La-Noḫ Ḥamaru
    en: The Ark of Noah
  -
    gez: Baḥāki Māryām
    en: Hail to You, Mary

subjects: [mary]

masgabbiya:
  1:
    - ሰላም፡ ለኪ፡ ማርያም፡ ለኖኅ፡ ሐመሩ፨
    - ሰላም፡ ለኪ፡ ለአሮን፡ በትሩ፨
    - ሰላም፡ ለኪ፡ ለዳዊት፡ መሰንቆ፡ መዝሙሩ፨
    - ሰላም፡ ለኪ፡ ለሰሎሞን፡ መንበረ፡ ክብሩ፨
    - ሰላም፡ ለኪ፡ ለጌዴዎን፡ ፀምሩ፨
    - ሰላም፡ ለኪ፡ ለፍሬ፡ ስብሐት፡ መጾሩ፨
    - ሰላም፡ ለኪ፡ እንዘ፡ ንሴፈዎ፡ ለበረከትኪ፡ ዘምስለ፡ አምኃ፡ ንስግድ፡ ለኪ፨
stanzas:
  1:
    - በሓኪ፡ ማርያም፡ እምነ፡ እግዝእትነ፨
    - ትምክሕቶሙ፡ አንቲ፡ ለዘመድነ፨
    - በሰይፈ፡ ሙስና፡ ትጽብኢ፡ ፀረ፡ ነፍሳቲነ፨
    - አንሶስዊ፡ ወንዒ፡ ማእከሌነ፨
    - ተሞጢሐኪ፡ ብርሃነ፡ ዮም፡ ሰላመ፡ ወልድኪ፡ የሀሉ፡ ምስሌነ፨
  2:
    - በሰጊድ፡ ሰላም፡ ለኵሎን፡ መልክእኪ፡ ማርያም፨
    - ለዝክረ፡ ስምኪ፡ እም፡ እምነ፡ ጸቃውዕ፡ ጥዑም፨
    - ማርያም፡ ስመኪ፡ ወለተ፡ አዳም፨
    - ሰፋኒት፡ በርኅበ፡ ዓለም፨
    - በሰጊድ፡ ሰላም፨
  3:
    - ለሥዕርትኪ፡ ሰላም፨
    - ዘድላሌሁ፡ ጸሊም፨
    - ወለድማኅኪ፡ ዕንቈ፡ ክብር፡ ዘሶም፨
    - ለላህየ፡ ገጽኪ፡ ዘያደምም፨
    - በሰጊድ፡ ሰላም፨
  4:
    - ለቀራንብትኪ፡ ሥን፨
    - ዘኢተኵሕላ፡ በእብን፨
    - ወለአዕይንትኪ፡ ፍሡሓት፡ እምወይን፨
    - ወለመላትሕኪ፡ ጽጌ፡ ሮማን፨
    - በሰጊድ፡ ሰላም፨
  5:
    - ለአእዛንኪ፡ ብስር፨
    - ስሙዓተ፡ ዜና፡ መንክር፨
    - ወለአእናፍኪ፡ ኰለ፡ ሐይቀ፡ ባሕር፨
    - ለከናፍርኪ፡ ፍሕሦ፡ ቄዶር፨
    - በሰጊድ፡ ሰላም፨
  6:
    - ለአፉኪ፡ ጽጌ፨
    - እለ፡ ሰዐማሁ፡ ለሐርጌ፨
    - ለወድሶትኪ፡ ዘአልቦ፡ ኑታጌ፨
    - ማርያም፡ ዘመነ፡ ጽጌ፨
    - በሰጊድ፡ ሰላም፨
  24:
    - ምስለ፡ ወልድኪ፡ ግሩም፨
    - መድኃኔ፡ ኵሉ፡ ዓለም፨
    - በረኀብ፡ ወጽምእ፡ በሐፍ፡ ወድካም፨
    - ዘጐየይኪ፡ ደብረ፡ ቍስቋም፨
    - በሰጊድ፡ ሰላም፨
  25:
    - ለፍልሰትኪ፡ ጥባብ፨
    - ኀበ፡ ዘሉዓሌ፡ ተድባብ፨
    - እንዘ፡ ይዌድሱኪ፡ ዘራማ፡ ኪሩብ፨
    - ማርያም፡ መርዓተ፡ አብ፨
    - በሰጊድ፡ ሰላም፨
  26:
    - ለመንፈሰ፡ ሕይወት፡ ዘለኪ፨
    - ወለመንፈስ፡ ቅዱስ፡ ዘብኪ፨
    - ወኀይለ፡ ልዑል፡ ለዘአጽንዐኪ፨
    - ወለዘተወልደ፡ እማሕፀንኪ፨
    - በሰጊድ፡ ሰላም፨
  27:
    - ገነይኩ፡ ለኪ፡ ንግሥተ፡ ሰማይ፨
    - ለባሲተ፡ ብሩህ፡ ፀሓይ፨
    - ከመ፡ ርእሰ፡ ኃምሳ፡ ሣልሳይ፨
    - አስተበቍዐኪ፡ ድንግል፡ እመ፡ አዶናይ፨
    - በቅድሜኪ፡ ነፍስየ፡ ትዕበይ፨
---