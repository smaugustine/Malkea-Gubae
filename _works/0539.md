---
type: malkəʾ

habtemichael: [4]

subjects: [abel-hesi]

stanzas:
  1:
    - ሰላም፡ ሰላም፡ ለዝክረ፡ ስምከ፡ ጥዑም፨
    - ወለሥዕርትከ፡ ዓዲ፡ ዘድላሌሁ፡ ጸሊም፨
    - ኤርሚያስ፡ አቤል፡ ዘተኀረይከ፡ እምቅድም፨
    - ነዓ፡ ነዓ፡ ለጉባኤነ፡ ኤላም፨
    - ከመ፡ በመስቀል፡ ትባርክ፡ ውሉደከ፡ ዮም፨
  27:
    - ሰላም፡ ለግንዘትከ፡ በእደ፡ ንቁሃን፡ ምእመናን፨
    - ወለመቃብሪከ፡ ሰላም፡ ዘይጼልሎ፡ ብርሃን፨
    - ምሉአ፡ ሞገስ፡ አቤል፡ ዕዉደ፡ ጸሎት፡ ሥልጣን፨
    - ዘተማሕፀኑ፡ ኀበ፡ ዝኅርከ፡ እንበለ፡ ኑፋቄ፡ አማን፨
    - እስከ፡ ይእዜ፡ ሀለዉ፡ ይትፌወሱ፡ ዱያን፨
  28:
    - ናሁ፡ አቅረብኩ፡ አምኃ፡ ማሕሌት፡ ወሰላም፨
    - ለመልክኣቲከ፡ ኵሎን፡ መጠነ፡ ተክህለኒ፡ በዐቅም፨
    - ውኩፈ፡ መሥዋዕት፡ አቤል፡ ሱታፌ፡ አቤል፡ ዘቅድም፨
    - እስእለከ፡ አባ፡ ከመ፡ ትትወከፈኒ፡ ዮም፨
    - ዘአቅረብኩ፡ ለከ፡ በልሳን፡ ድኩም፨
  29:
    - ሰላም፡ ለዘቅድም፡ ወሰላም፡ ለድኅር፨
    - እንዘ፡ ይጻምዋ፡ ፈድፈደ፡ በብዙኅ፡ ጻዕር፨
    - ደናግል፡ ተሰናዒዎን፡ በምክር፨
    - ሐነጻ፡ መካነከ፡ አበ፡ ዘዚአከ፡ ዝኅር፨
    - ክቡራተ፡ አእባነ፡ አምጺኦን፡ እምርሑቅ፡ ብሔር፨
  30:
    - አኮ፡ አኮ፡ በአብዝኆ፡ ነገር፡ ወማሕሌት፨
    - አላ፡ ኅዳጠ፡ ወደስኩከ፡ በጥብዐት፨
    - ትጉህ፡ አቤል፡ ዘውገ፡ ትጉሃን፡ መላእክት፨
    - አስተፋጥን፡ ሐውጾትየ፡ በኵሉ፡ ሰዓት፨
    - ምስለ፡ እግዝእትከ፡ የዋሂት፡ ማርያም፡ ቅድስት፨
---