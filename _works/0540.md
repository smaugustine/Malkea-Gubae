---
type: malkəʾ

habtemichael: [5]

titles:
  -
    gez: Malkəʾa ʾAbib Kālǝʾ
    en: Second Image of Phib

subjects: [phib]

stanzas:
  1:
    - ሰላም፡ ለፅንሰትከ፡ እምኀበ፡ ክርስቶስ፡ አዶናይ፨
    - አመ፡ ተፈነወ፡ መልአክ፡ ኀበ፡ አቡከ፡ ኅሩይ፨
    - ጕንደ፡ ሐረገ፡ ወይን፡ አቢብ፡ ወዘርአ፡ ቡሩክ፡ ሠናይ፨
    - ናሁ፡ ወጠንኩ፡ ለሰብሖ፡ ተኣምሪከ፡ ዐባይ፨
    - ጽልመተ፡ ሕሊናየ፡ አብርህ፡ አቢብ፡ ባሕርይ፨
  3:
    - ሰላም፡ ለዝክረ፡ ስምከ፡ ዘጸውዐ፡ መጥሮጶሊስ፨
    - ከመ፡ ዜነወቶ፡ ማርያም፡ ዘደብረ፡ ሲና፡ ጳጦስ፨
    - አቢብ፡ ኅሩይ፡ ምስለ፡ አምላክከ፡ ክርስትስ፨
    - ወአውራኅ፡ ዐሥር፡ ወክልኤ፡ ዘእንበሌከ፡ መንፈስ፨
    - ስምዐ፡ ኮንከ፡ በዓመት፡ ሠላስ፨
  30:
    - ሰላም፡ ለፀአተ፡ ነፍስከ፡ በዕርገተ፡ ሥጋ፡ ወነፍስ፨
    - አመ፡ ሰማዕኩ፡ ይባቤ፡ እምአፈ፡ መላእክት፡ ሐዲስ፨
    - አቢብ፡ ኅሩይ፡ አንጽሐኒ፡ እምነ፡ ርኵስ፨
    - ተማሕፀንኩ፡ በፍልሰትከ፡ ውስተ፡ እደ፡ አምላክ፡ ክርስቶስ፨
    - በሥምረተ፡ አብ፡ ወወልድ፡ ወመንፈስ፡ ቅዱስ፨
  31:
    - ስብሐት፡ ለከ፡ አምላከ፡ አቢብ፡ በኍልቈ፡ መላእክት፡ ወከዋክብት፨
    - ስብሐት፡ ለከ፡ አምላከ፡ አቢብ፡ በኍልቈ፡ ሰብእ፡ ወአልሕምት፨
    - ስብሐት፡ ለከ፡ አምላከ፡ አቢብ፡ በኍልቈ፡ ሣዕር፡ ወዕፀዋት፨
    - ስብሐት፡ ለከ፡ አምላከ፡ አቢብ፡ በኍልቈ፡ ኵሉ፡ ፍጥረት፨
    - ስብሐት፡ ለከ፡ አምላከ፡ አቢብ፡ ዘብዙኅ፡ ምሕረት፨
---