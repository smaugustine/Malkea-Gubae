---
type: malkəʾ

habtemichael: [278]

subjects: [yemata]

stanzas:
  1:
    - በስመ፡ ሥሉስ፡ ቅዱስ፡ ወበስመ፡ አምላክ፡ ዋሕድ፨
    - ድርሳነ፡ መልክእከ፡ ዮም፡ ትጸግወኒ፡ ለአብድ፨
    - አማሕፀንኩከ፡ ይምአታ፡ ፈጻሜ፡ ኵሉ፡ ፈቃድ፨
    - ዳዊትኒ፡ በከመ፡ ይቤ፡ ኢትኅድገኒ፡ ለባዕድ፨
    - እስከ፡ እነግር፡ መዝራዕተከ፡ ለዘይመጽእ፡ ትውልድ፨
  2:
    - ሰላም፡ ለዝክረ፡ ስምከ፡ ሶበ፡ ተዘከሮ፡ ልብነ፨
    - ዘያስተባዝኅ፡ ተድላ፡ ወዘያረስእ፡ ኀዘነ፨
    - ፍጻሜ፡ ስብሐቲከ፡ አባ፡ አርእየኒ፡ ፍጡነ፨
    - እትወለድ፡ ብከ፡ በይነዝ፡ አመ፡ ልደተ፡ ነፍስ፡ ኮነ፨
    - ፅንሰ፡ ማሕፀና፡ ለሲኦል፡ እስመ፡ ኮንኩ፡ አነ፨
  51:
    - ሰላም፡ ለመቃብሪከ፡ ውስተ፡ ርእሰ፡ ደብር፡ ተያጥሮን፨
    - ዘየዐውዶ፡ ጽዳሌ፡ ወይገለብቦ፡ ብርሃን፨
    - ይምአታ፡ ምልክአም፡ ፍቁረ፡ መላእክት፡ ኄራን፨
    - አድኅነኒ፡ በጸሎትከ፡ እምዘ፡ ይመጽእ፡ ኀዘን፨
    - ወባልሐኒ፡ እምግሩም፡ ደይን፨
  52:
    - ይምአታ፡ ተወኪፈከ፡ ዘአወፈይኩከ፡ ዘንተ፨
    - አምኃ፡ ልሳንየ፡ ሐምሳ፡ ወተላዊሁ፡ ክልኤተ፨
    - በጊዜ፡ አንበቦ፡ ካህን፡ እንዘ፡ ትሬስዮ፡ ቅጽበተ፨
    - ዘይፌውስ፡ ለዘደወየ፡ ወዘያነሥእ፡ ምዉተ፨
    - ለኅጡአ፡ ዕሤት፡ ወልድከ፡ ሀበኒ፡ ዕሤተ፨
  53:
    - አመ፡ ምጽአትከ፡ ወልደ፡ አምላክ፡ ድኅረ፡ ኀለፈ፡ ለዓለም፡ ኅልፈታ፨
    - ወአመ፡ አባግዕ፡ መልኡ፡ ለቤትከ፡ በውሳጢታ፨
    - ድንግለ፡ ዘለፋ፡ ጽኑዕ፡ ወመርዐተ፡ ዕጹብ፡ ሐተታ፨
    - ነፍስየ፡ ውስተ፡ እሳት፡ ከመ፡ ኢትንበር፡ ባሕቲታ፨
    - ሀለወኒ፡ ዘእተአመኖ፡ ወልድከ፡ ይምአታ፨
tarafa_malke:
  1:
    - ሰላም፡ ለከ፡ ይምአታ፡ ጻድቅ፨
    - ጽዑነ፡ ደብር፡ ምጡቅ፨
    - እመ፡ ይጸሐፍ፡ በቀለመ፡ ወርቅ፨
    - ተኣምሪከ፡ ኢየኀልቅ፨
  2:
    - ሰላም፡ ለከ፡ በጸሎትከ፡ ኲናት፡ ወበሰይፍከ፡ መስቀል፨
    - ሠዐርከ፡ አንተ፡ ወራዙተ፡ ዘቀትል፨
    - ይምአታ፡ ወሬዛ፡ ገድል፨
  6:
    - ሰላም፡ ለከ፡ በጊዜ፡ ዕረፍትከ፡ አባ፡ መላእክተ፡ ሰማይ፡ ወረዱ፨
    - በማዕጠንተ፡ ወርቅ፡ ሥጋከ፡ እንዘ፡ የዐውዱ፨
    - ዕበየከ፡ ከመ፡ ያክሕዱ፨
  7:
    - ሰላም፡ ለከ፡ ንግደትየ፡ በጽሐ፡ አኮኑ፡ ወተፈጸመ፡ ምግብየ፨
    - እንበለ፡ አስተዳሉ፡ አነ፡ ስንቀ፡ ፍኖትየ፨
    - እንበሌከ፡ አባ፡ አስተብቍዖትየ፨
    - እምብዕለ፡ ቤትከ፡ ክፍለኒ፡ ዐስብየ፨
---