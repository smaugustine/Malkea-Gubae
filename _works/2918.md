---
type: malkəʾ

chaine: [199]

subjects: [james-alphaeus]

stanzas:
  1:
    - ሰላም፡ ለፅንሰትከ፡ በሥርዓተ፡ ሰብሳብ፡ ዘተጽሕፈ፨
    - ወለልደትከ፡ ትለድ፡ እመንፈስ፡ ቅዱስ፡ አእላፈ፨
    - ተላዌ፡ ፍኖቱ፡ እልፍዮስ፡ ዘምስለ፡ ርቀት፡ ገዝፈ፨
    - እስመ፡ ትርሲትየ፡ በእደ፡ ጸላኢ፡ ተገድፈ፨
    - እምቍረ፡ ኀጢአት፡ ክድነኒ፡ ስርየትከ፡ ዐጽፈ፨
  2:
    - ሰላም፡ ለዝክረ፡ ስምከ፡ በቃለ፡ ሰላም፡ ወትሕትና፨
    - ወለክዳነ፡ ርእስከ፡ ሥዕርትከ፡ ምስለ፡ ገጽከ፡ በዕሪና፨
    - አርአያ፡ ዔሳው፡ እልፍዮስ፡ እንተ፡ ኢሤጥከ፡ ብኵርና፨
    - አጽንዐኒ፡ እምድካም፡ በረድኤትከ፡ ጥዒና፨
    - እስመ፡ ኀይለ፡ ሕማም፡ ሞአኒ፡ ዘቦቱ፡ ሙስና፨
  17:
    - ሰላም፡ ለመቃብሪከ፡ ውስተ፡ ሀገረ፡ ጽድቅ፡ ዐባይ፨
    - ወለትንሣኤከ፡ ክሉል፡ በአክሊለ፡ ብርሃን፡ ሠናይ፨
    - ኢያሱ፡ እልፍዮስ፡ ድንጋፄ፡ ዮርዳኖስ፡ ጌጋይ፨
    - ለሕዝብከ፡ እስራኤል፡ ውስተ፡ ልቦሙ፡ ሰማይ፨
    - በኀይለ፡ ጸሎትከ፡ ቆመ፡ ሃይማኖት፡ ፀሓይ፨
  18:
    - ናሁ፡ አቅረብኩ፡ ለስብሐቲከ፡ ፍሬ፡ ከናፍር፡ ስብሐተ፨
    - በቃለ፡ ድካም፡ ወሐፍ፡ እንዘ፡ አኅአሥሥ፡ ዕረፍተ፨
    - መንገለ፡ ግዕዛን፡ እልፍዮስ፡ ከመ፡ ታቅርበኒ፡ አንተ፨
    - ለቀሪብ፡ ግብርናትየ፡ ሶበ፡ ይክልለኒ፡ ሊተ፨
    - እስመ፡ ገብር፡ ለዝሉፉ፡ ኢይነብር፡ ቤተ፨
---