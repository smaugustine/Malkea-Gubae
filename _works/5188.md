---
type: poetry

titles:
  -
    gez: Maṣḥafa Madbal
    en: Book of Collection
  -
    gez: Gubāʾe Məśṭirāta Zamanāt
    en: Collection of the Mysteries of the Times

stanzas:
  1:
    - ሰላም፡ እብል፡ ለተዋሕዶ፡ ቅድስት፡ ሥላሴ፨
    - ቀዊምየ፡ ቅድመ፡ ሥላሴ፨
    - እንበለ፡ ናፍቆ፡ ኣአምን፡ ህላዌ፡ ሥላሴ፨
    - ግጻዌሆሙ፡ ሥላሴ፡ ወአካሎሙ፡ ሥላሴ፨
    - ወቅዳሴሆሙ፡ ከማሁ፡ ሥላሴ፨
  # The Nagara Māryām portion of the text
  # - እምሥርወ፡ ይሁዳ፡ አሥረፅክምዎ፡ ወእምጕንደ፡ ዳዊት፡ ወይነ፡ ሤሬቅ፨
  # - ለሐረገ፡ ምግባር፡ ኢያቄም፡ ወዘትሩፋት፡ አፅቅ፨
  # - ዘትፌጽሙ፡ ሥላሴ፡ ተምኔተ፡ ልቡና፡ ወጻሕቅ፨
  # - ሥምረቶሙ፡ ይኩን፡ በፍሬሁ፡ ወተስፋሆሙ፡ ጽዱቅ፨
  # - ለዕቤር፡ ሔዋን፡ ወአዳም፡ ልሂቅ፨

  # - እምቤተ፡ አፎን፡ አሥረቅክምዋ፡ ለፀሐየ፡ ትፍሥሕት፡ ሐና፨
  # - ዘቡርክት፡ ይእቲ፡ ወፍጽምት፡ በቅድስና፨
  # - ተወካፍያን፡ ሥላሴ፡ እምነሳሕያን፡ ቀኖና፨
  # - ታስተፍሥሕ፡ ልበ፡ ዓለም፡ በሠናይተ፡ ፀዳል፡ ብርሃና፨
  # - ወእምነ፡ ኵሉ፡ ታሰስል፡ ጽልመተ፡ ሙስና፨

  # - ሠናይ፡ ውእቱ፡ ብርከ፡ ቅስራ፡ ዘፈረዮ፡ ለኢያቄም፨
  # - ወዘወለዳ፡ ለሐና፡ ማኅፀነ፡ ኤርሜላ፡ አዳም፨
  # - መንገለ፡ ሠምረ፡ ሥላሴ፡ ልቡናክሙ፡ ፍጹም፨
  # - ድንግለ፡ ከመ፡ ይፍረዩ፡ እመሥገርተ፡ ጽኑዕ፡ መርገም፨
  # - ዘባቲ፡ አምሠጠ፡ ወድኅነ፡ ዓለም፨

  # - አመ፡ ጸለዩ፡ ወሰአሉ፡ ሥላሴ፡ መንገሌክሙ፨
  # - ኢያቄም፡ ወሐና፡ በመቅደስክሙ፨
  # - ወሊደ፡ ዋህድ፡ ወልድ፡ ኀበ፡ ትስእኖሙ፨
  # - ይንግሮሙ፡ ብስራተ፡ ጽድቅ፡ ወከመ፡ ያጽንዕ፡ ልቦሙ፨
  # - መልአከ፡ ሰማያዌ፡ ፈነውክሙ፡ ሎሙ፨

  # - ለሐና፡ መካን፡ አምጣነ፡ በዝኃ፡ ገዓራ፨
  # - ወኃዘነ፡ ልቡ፡ ፈድፈደ፡ ለኢያቄም፡ ዕጓለ፡ ቅስራ፨
  # - ሥምረትክሙ፡ ሥላሴ፡ እንተ፡ ኅቡእ፡ አሰራ፨
  # - ወለተ፡ ወሀበቶሙ፡ ዘኢይከውን፡ ግሙራ፨
  # - ኵሉ፡ ዓለም፡ መሬተ፡ ዘእግራ፨

  # - አኰቴት፡ ለጽንሰትኪ፡ ይረትዕ፡ ወይደሉ፨
  # - ለሐና፡ ጽጌሃ፡ ወለኢያቄም፡ አስካሉ፨
  # - ዘኃረዩኪ፡ ሥላሴ፡ እምነ፡ ፍጡራን፡ ኵሉ፨
  # - ትኩኒ፡ በጊዜ፡ መጽአ፡ ጸዋሪተ፡ ቅዱስ፡ አካሉ፨
  # - ለዘዓለማተ፡ አምጽአ፡ በቃሉ፨

  # - አመትክሙ፡ ሐና፡ እደዊክሙ፡ ዘቀደሳ፨
  # - ወአክሊለ፡ አሶት፡ አንበረ፡ በመልዕልተ፡ ርእሳ፨
  # - ዘትሌልዩ፡ ሥላሴ፡ ሥጋ፡ ሰብእ፡ እምነ፡ ነፍሳ፨
  # - ለመንሥኤ፡ ሙታን፡ እሙ፡ እስመ፡ ሀለወት፡ በከርሣ፨
  # - ምውተ፡ ፍኖት፡ አንሥአት፡ በእዳ፡ ገሢሣ፨

  # - ተወልደት፡ ማርያም፡ በምድረ፡ ዳዊት፡ አቡሃ፨
  # - እንዘ፡ ውስተ፡ አድባር፡ ቅዱሳን፡ መሠረታቲሃ፨
  # - ሥላሴ፡ ትንቢተ፡ ከመ፡ አንበብክሙ፡ በእንቲአሃ፨
  # - አዳም፡ ቀነጸ፡ በይነዝ፡ በውስተ፡ ሲኦል፡ አሜሃ፨
  # - ለሔዋንኒ፡ አኃዛ፡ ፍሥሐ፨

  # - አመ፡ ልደታ፡ ለማርያም፡ እማኅፀነ፡ ሐና፡ ዕቤር፨
  # - አዕላፈ፡ ሥላሴ፡ ኃይላት፡ አዕኰትዋ፡ በክብር፨
  # - እንዘ፡ ይብሉ፡ ደርገ፡ በቃለ፡ ሐዋዝ፡ መዝሙር፨
  # - እምርእስኪ፡ ወሥዕርትኪ፡ እስከ፡ ዘዚአኪ፡ እግር፨
  # - አልብኪ፡ ነውር፡ አልብኪ፡ ነውር፨ ወኢምንትኒ፡ አልብኪ፡ ነውር፨

  # - ለዘተወልደት፡ ወለት፡ ማርያምሃ፡ ሰመይዋ፨
  # - እስመ፡ ትመርሕ፡ ነፍሳተ፡ እለ፡ ሲኦለ፡ ሀለዋ፨
  # - መንገለ፡ ሰማያት፡ ሳብእ፡ ዘበጌጋየ፡ ሰብእ፡ ተዓፅዋ፨
  # - ወታበጽሖሙ፡ በዘወሊደ፡ ወልድ፡ ደለዋ፨
  # - ሥላሴ፡ መንገሌክሙ፡ ለአዳም፡ ወሔዋ፨

  # - ውስተ፡ ቤተ፡ መቅደስ፡ አብእዋ፡ አስተጋቢኦሙ፡ ካህናተ፨
  # - ድኅረ፡ ለማርያም፡ ኮና፡ ፫ዓመተ፨
  # - አቡሃ፡ ወእማ፡ በከመ፡ በጽዑ፡ ብፅዓተ፨
  # - ህየ፡ ትትመሐር፡ ሥላሴ፡ ዘንግሥክሙ፡ ሰብሐተ፨
  # - ወለመቅደስክሙ፡ ትፍትል፡ ፀዓዳ፡ ሜላተ፨

  # - አዝማደ፡ ዚአሃ፡ ወሰብአ፡ አመ፡ ቤተ፡ መቅደስ፡ አብእዋ፨
  # - ለወለተ፡ ዳዊት፡ ማርያም፡ ሐዳስዩ፡ ጣዕዋ፨
  # - ጸጋ፡ መንፈስ፡ ቅዱስ፡ ምልዕተ፡ እስመ፡ ነጸርዋ፨
  # - ይባርኩኪ፡ ሥላሴ፡ እንዘ፡ ኅቡረ፡ ይብልዋ፨
  # - ካህናት፡ ወደስዋ፡ ወሊቃነ፡ ካህናት፡ ወደስዋ፨
  # - በቤተ፡ መቅደስ፡ ተወክፍዋ፨

  # - ኦዘፈነውክሙ፡ ከመ፡ ይትለአካ፡ በበሳኡ፨
  # - ወኅብስተ፡ ሰማይ፡ ሥላሴ፡ የሀባ፡ ምስለ፡ ጽዋዑ፨
  # - ፋኑኤልሃ፡ ፩ደ፡ እምነ፡ ሊቃናት፡ ሰብኡ፨
  # - ካህን፡ ስምዖን፡ በይነዝ፡ ወዘካርያስ፡ ካልኡ፨
  # - ዕበያተ፡ ዛቲ፡ ድንግል፡ ለኵሉ፡ አይድዑ፨

  # - ሠርዕነ፡ በማርያም፡ እምቤተ፡ መቅደስ፡ ወጺአ፨
  # - ዘይመጽአን፡ ለአንስት፡ ከመ፡ ኢይምጽአ፨
  # - ካህናተ፡ መቅደስ፡ ይቤሉ፡ በከመ፡ ኦሪትነ፡ ሠርዐ፨
  # - እስመ፡ ኢያእመሩ፡ ምሥጢረክሙ፡ ኅቡአ፨
  # - ሥላሴ፡ ዘተአምሩ፡ ውሳጤ፡ ወአፍአ፨

  # - ለብእሴ፡ ምትሐት፡ መጥቁል፡ ሶበ፡ ወሀብዎ፡ ንዋዮሙ፨
  # - ማርያምሃ፡ ከመ፡ ይቅትል፡ ሎሙ፨
  # - ለሕዝበ፡ እስራኤል፡ ቅንዓት፡ እስመ፡ አኀዞሙ፨
  # - ዓቃብያኒሃ፡ እምጣነ፡ ሥላሴ፡ አንትሙ፨
  # - በአጽራሪሃ፡ መቅሠፍተ፡ አምጻእክሙ፡ ቦሙ፨

  # - ሥላሴ፡ ትቤልዎ፡ ለዘካርያስ፡ ሊቀ፡ ካሕናት፨
  # - በአስትሪሆሙ፡ ጸሊ፡ ውስተ፡ ቤትነ፡ ቅድስት፨
  # - ለሕዝበ፡ ዳዊት፡ ንጉሥ፡ ዘሞተቶሙ፡ ብእሲት፨
  # - ወዘተረክበ፡ በቅድሜከ፡ መልዕልተ፡ በትሩ፡ ትእምርት፨
  # - ውእቱ፡ ይዕቀባ፡ ለዛቲ፡ ወለት፨

  # - ኦዘአርአይክሙ፡ ርግበ፡ ፀዓዳ፨
  # - በበትረ፡ ጻድቅ፡ ዮሴፍ፡ ዘቤተ፡ ይሁዳ፨
  # - ከመ፡ ለማርያም፡ ይዕቀባ፡ ወውስተ፡ ቤቱ፡ ይሰዳ፨
  # - እስመ፡ በዛቲ፡ ሥላሴ፡ ለልብክሙ፡ ፈቃዳ፨
  # - ዓለም፡ ይድኃን፡ እምሲኦል፡ ወዕዳ፨

  # - ኦዘዐቀብክምዋ፡ በቤተ፡ ዮሴፍ፡ አረጋዊ፨
  # - ለድንግል፡ ማርያም፡ ወለተ፡ የሁዳ፡ ወሌዊ፨
  # - እስከ፡ ላዕሌሃ፡ ይትፌጸም፡ ምክርክሙ፡ መለኮታዊ፨
  # - ይዕቀበኒ፡ ሊተ፡ ሥላሴ፡ ምሕረትክሙ፡ ኖላዊ፨
  # - ወያድኅነኒ፡ እምተኵላ፡ ነዓዊ፨

  # - ለዓመትክሙ፡ ማርያም፡ ሥልጣንክሙ፡ ዘአክበራ፨
  # - እስመ፡ ይነድድ፡ ልብየ፡ በእሳተ፡ ፍቅራ፨
  # - ከመ፡ እኩን፡ አነ፡ ሥላሴ፡ ለስብሐቲሃ፡ እንዚራ፨
  # - ልክዑ፡ ዲበ፡ ፍጽምየ፡ ፊደለ፡ ስማ፡ ወዝክራ፨
  # - ወረስዩኒ፡ ምእመነ፡ ገብራ፨

  # - ማኅበረ፡ አበው፡ ወመሳፍንት፡ ማኅበረ፡ ቅቡዓን፡ ነገሥታት፨
  # - ማኅበረ፡ ብፁዓን፡ ነቢያት፨
  # - ማኅበረ፡ ቅዱሳን፡ ካህናት፡ ማኅበረ፡ ትጉሀን፡ መላእክት፨
  # - እለ፡ ጸዋዕነ፡ ስመክሙ፡ ወእለ፡ ኢጸዋዕነ፡ አስማቲክሙ፨
  # - በቅድመ፡ ሥላሴ፡ ዝክሩነ፡ በጸሎትክሙ፨

  # - አምላከ፡ ምድር፡ ወሰማያት፡ አምላከ፡ ባሕር፡ ወቀላያት፨
  # - ወአምላኮሙ፡ አንተ፡ ለአበው፡ ቀደምት፨
  # - አምላኮሙ፡ ለነቢያት፡ አምላኮሙ፡ ለሐዋርያት፡ አምላከ፡ ጻድቃን፡ ወሰማዕት፨
  # - መሐረነ፡ ለነ፡ አምላክነ፡ ግብረ፡ እዴከ፡ ንሕነ፨
  # - ወኢትዝክር፡ ኵሎ፡ አበሳነ፨

  # - ምጡቀ፡ ኑኀ፡ ሰማይ፡ ወስፍሐ፡ ምድር፡ ርኂብ፨
  # - እንዘ፡ ገባርያን፡ አንትሙ፡ ሥላሴ፡ እንበለ፡ ዕፀብ፨
  # - በምክር፡ አሐቲ፡ ወበአሐቲ፡ ጥበብ፨
  # - መጻሕፍቲክሙ፡ ምሉአነ፡ ሠናይ፡ ንባብ፨
  # - በዘመነ፡ ብሊት፡ ዘተገብረ፡ ይሁቡ፡ ለአብ፨

  # - እግዚአብሔር፡ አብ፡ ስብሐት፡ ለከ፨
  # - ዘአስተርአይከ፡ ለአበው፡ በከመ፡ ፈቀድከ፨
  # - እንዘ፡ ኢያስተርኢ፡ ህቀ፡ ባሕርየ፡ ዚአከ፨
  # - እስመ፡ ፩እምሰብእ፡ ዘለሐኰቶ፡ እዴከ፨
  # - ዘየሐዩ፡ አልቦ፡ ነጺሮ፡ ገጸከ፨

  # - በሃይማኖትከ፡ አብ፡ ዘበአፈ፡ መጽሐፍ፡ ደምፀ፨
  # - ልበ፡ ዚአነ፡ ብዙኃ፡ እስመ፡ አንፈርዓፀ፨
  # - ፍጡራኒከ፡ ንሜህር፡ እንዘ፡ ኢነኃፍር፡ ገጸ፨
  # - ከመ፡ ወልድ፡ ተወልደ፡ እምኔከ፡ ወመንፈስ፡ ቅዱስ፡ ሠረፀ፨
  # - ዘእንበለ፡ ታእምር፡ አንተ፡ ንስቲተ፡ ሕፀፀ፨
---
The work is a versified retelling of the Old Testament, the Little Gospel (*Nagara Māryām*), and the New Testament preserved in two lavishly illustrated volumes donated by ʾIyāsu II to the church of Dabra Bərhān Śəllāse. It begins with a prose incipit: "በስመ፡ ... ንዌጥን፡ በረድኤተ፡ እግዚአብሔር፡ ወንጽሕፍ፡ መጽሐፈ፡ መድበል፡ ዘበትርጓሜሁ፡ ጉባኤ፡ ምሥጢራተ፡ ዘመናት፡ ዘገብረ፡ እግዚአብሔር፡ በበ፡ ጊዜሁ፡ ቅድመ፡ በዘመነ፡ ብሉይ፡ እስከ፡ ይመጽእ፡ ዘመነ፡ ሐዲስ፡." The first volume covers the Old Testament and Little Gospel and the second covers the New Testament.