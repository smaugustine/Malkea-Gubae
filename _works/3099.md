---
type: malkəʾ

chaine: [379]

subjects: [behnam]

stanzas:
  1:
    - ኦዘወሀብከ፡ ለእጓለ፡ እመሕያው፡ አፈ፨
    - ወውስተ፡ ሰማያት፡ ስመከ፡ ቅዳስያነ፡ አእላፈ።
    - እግዚአብሔር፡ ስቡሕ፡ ወቅዱሰ፡ ባሕርይ፡ ዘልፈ፨
    - ጸግወኒ፡ ጽዋዓ፡ ዕዝራ፡ ወዘሕዝቅኤል፡ መጽሐፈ፨
    - ዜና፡ ሰማዕትከ፡ እስብክ፡ ወእንግር፡ ኅሉፈ፨
  2:
    - ሰላም፡ ለልደትከ፡ እምአበ፡ ዓለማት፡ አብ፨
    - ወዘይጼልላ፡ እምከ፡ መንፈስ፡ ቅዱስ፡ ኪሩብ፨
    - መርምህናም፡ ደመና፡ ዘሀገረ፡ መርቄ፡ ወላህብ፨
    - ይጸልል፡ ዲበ፡ ርእስየ፡ ተሰፍሖትከ፡ ተድባብ፨
    - አመ፡ ለጽርሕት፡ ንደታ፡ ዕፁብ፨
  3:
    - ሰላም፡ ለዝክረ፡ ስምከ፡ ሠናየ፡ ዝክር፡ ወስም፨
    - ለዘይጼውዖ፡ ቀዳሚ፡ አርአያ፡ ማኅፈድ፡ ወጥቅም፨
    - መርምህናም፡ ነጋዲ፡ ዘኢሞአከ፡ ድካም፨
    - እፎኑመ፡ አንተ፡ ተሠየጥኮ፡ ወልደ፡ መሬት፡ አዳም፨
    - ለዘተሣየጠከ፡ ቃል፡ ንጹሕ፡ ደም፨
  4:
    - ሰላም፡ ለሥዕርተ፡ ርእስከ፡ እንተ፡ ኢወድቀት፡ አሐቲ፨
    - እንበለ፡ ያእምር፡ አቡከ፡ ሕሊና፡ መላእክት፡ ሐታቲ፨
    - መርምህናም፡ ጳውሎስ፡ ዘትርጓሜ፡ ስሙ፡ አእኳቲ፨
    - አድኅነኒ፡ እምአፅራርየ፡ ሰራዊተ፡ አርዌ፡ መስሐቲ፨
    - እስመ፡ ወልደ፡ መሬት፡ አነ፡ ወብእሲ፡ መዋቲ፨
  38:
    - ሰላም፡ ለመቃብሪከ፡ ውስተ፡ ንፍቀ፡ ማኅው፡ ብሩህ፨
    - ዝኒ፡ ኃሣር፡ ቅድመ፡ ሥጋከ፡ ንጹሕ፨
    - ወሬዛ፡ ኤዶም፡ መስቀል፡ መርምህናም፡ መካሕ፨
    - አኮኑ፡ ይፀድል፡ አክሊልከ፡ እምፀዳለ፡ ፀሐ፡ ወወርኅ፨
    - አመ፡ ለመዋኢ፡ ይገብእ፡ እምሰማይ፡ ፍትሕ፨
  39:
    - ሰላም፡ ለፍልሰተ፡ ሥጋከ፡ አመ፡ ዘመን፡ ደኃሪ፨
    - ምስለ፡ ዘአ>ይኮ፡ ሕማመ፡ ኀበ፡ ነጊሠ፡ ትኤሪ፨
    - እንዘ፡ መርምህናም፡ ትገኒ፡ ለክብረ፡ ባሕቲቱ፡ ፈጣሪ፨
    - አኮኑ፡ ኅሡር፡ በገጸ፡ እግዚኡ፡ ነባሪ፨
    - ወተግባረ፡ እዱ፡ ምኑን፡ ኀበቦ፡ ገባሪ፨
  40:
    - አብዕልት፡ እመ፡ አብኡ፡ ተሪፈ፡ መዛግብት፡ ንዋየ፨
    - መርምህናም፡ ተወከፍ፡ ጸሪቀ፡ መበለት፡ ነፍስየ፨
    - እመስፍርተ፡ መና፡ ትእምርተ፡ ከመ፡ ዓይነ፡ ልብከ፡ ርእየ፨
    - ዘቦ፡ ውሑድ፡ አመ፡ ኢኃጥአ፡ ሲሳየ፨
    - ወዘቦ፡ ብዙኅ፡ መስፈርቱ፡ ኢአብየ፨
tarafa_malke:
  1:
    - ሰላም፡ ለክሙ፡ መርምህናም፡ ወርኅ፡ ወማዕቀበ፡ እግዚእ፡ ፀሐይ።
    - እንዘ፡ አርማንያ፡ ለክሙጽ፡ ዳግሚት፡ ሰማይ፨
    - ሥንክሙ፡ ዘይትረአይ፨
  11:
    - ሰላም፡ ለክሙ፡ መርምህናም፡ ሣህል፡ ቀሊላነ፡ ሩጸት፡ ክልኤቱ፨
    - ሰጊዜ፡ ተራድኦ፡ ወኀይል፡ እስመዝ፡ ውእቱ፨
    - ሰሐውጹነ፡ ለለ፡ ዕለቱ፨
  12:
    - ሰላም፡ ለክሙ፡ ሰላመክሙ፡ ወኔል፡ ዮሐንስ፡ ሰበከ፨
    - እንዘ፡ ይጸይሕ፡ ዕብነ፡ ወአስዋከ፨
    - አጋዕዝትየ፡ በልዎ፡ ነግሀ፡ ወሰርከ፨
---