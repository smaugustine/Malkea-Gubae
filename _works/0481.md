---
type: malkəʾ

habtemichael: [238]

subjects: [saraqa-berhan]

stanzas:
  1:
    - ናሁ፡ እዌጥን፡ ዝክረ፡ ውዳሴከ፡ እስመ፡ ሆከኒ፡ ልማድ፨
    - ወአስተናሥአኒ፡ ፈቃድ፡ በውስተ፡ ልብየ፡ አብድ፨
    - ሠረቀ፡ ብርሃን፡ እንጦንዮስ፡ ወላዴ፡ አእላፍ፡ ውሉድ፨
    - ጽርሕከ፡ ዕንቈ፡ ቢረሌ፡ ወዐረፍተ፡ ቤትከ፡ መረግድ፨
    - መንፈለ፡ ተሐንጾ፡ አበአኒ፡ በሰማይ፡ ዐጸድ፨
  2:
    - ሰላም፡ ለፅንሰትከ፡ በገራህተ፡ ማሕፀን፡ ሠናይ፨
    - ወለልደትከ፡ ሰላም፡ በዘመነ፡ ማዕረር፡ ሐጋይ፨
    - እስመ፡ ከመ፡ ዘርእ፡ አንተ፡ ዘርአ፡ መንፈስ፡ ቅዱስ፡ ሥርናይ፨
    - ሠረቀ፡ ብርሃን፡ ዕንቈ፡ ሰንፔር፡ ሠረቀ፡ ብርሃን፡ ዕንቈ፡ ባሕርይ፨
    - ሠረቀ፡ ብርሃን፡ ሐዋርያ፡ ሠረቀ፡ ብርሃን፡ ነቢይ፨
  3:
    - ሰላም፡ እብል፡ ለዝክረ፡ ስምከ፡ ጼው፨
    - ዘተሰውጠ፡ ቦቱ፡ ቅብአ፡ መንፈስ፡ ቅዱስ፡ ፍትው፨
    - ሠረቀ፡ ብርሃን፡ መቃርስ፡ በወርቀ፡ ንጽሕና፡ ሥርግው፨
    - ነዓ፡ ነዓ፡ ምስለ፡ ቅዱሳን፡ አበው፨
    - አማሕፀንኩከ፡ ኢትትርፍ፡ በአምላክ፡ ሕያው፨
  53:
    - ሰላም፡ ለትንሣኤከ፡ በዕለተ፡ ትንሣኤ፡ ደኃሪ፨
    - ምስለ፡ መላእክት፡ አእላፍ፡ አመ፡ ይመጽእ፡ ፈጣሪ፨
    - ሠረቀ፡ ብርሃን፡ ካህን፡ ኀጣዊኢነ፡ አስተሥሪ፨
    - አስተምህር፡ ለደቂቅከ፡ ኀበ፡ አምላከ፡ ጽድቅ፡ መሓሪ፨
    - ኢይርከበነ፡ እደ፡ ሞት፡ አሣሪ፨
  54:
    - እምሰሚዐ፡ ሠናይ፡ ዜናከ፡ እመቀ፡ ኅሊና፡ ሆከኒ፨
    - ጻማ፡ ትሩፋቲከ፡ እንብብ፡ ሞገሰ፡ ቃልከ፡ ሀበኒ፨
    - አሠረ፡ እንጦኒ፡ በርናባስ፡ ሠረቀ፡ ብርሃን፡ ዴጋኒ፨
    - አባ፡ አባ፡ በእዴከ፡ ባርከኒ፨
    - ሥነ፡ ሞገስከ፡ ሞገሰ፡ ይኩነኒ፨
---