---
type: malkəʾ

subjects: [zarufael]

stanzas:
  1:
    - በስመ፡ አብ፡ ወወልድ፡ ቃል፡ ቀዳማዊ፨
    - ወመንፈስ፡ ቅዱስ፡ ማሕየዊ፨
    - ዘወጠንኩ፡ ዘንተ፡ ዜና፡ ዘሩፋኤል፡ ያዕቆባዊ፨
    - ታብጽሒ፡ ኀበ፡ ፍጻሜ፡ ምስለ፡ ገብርኪ፡ ጻማዊ፨
    - አምጻኢተ፡ ምሕረት፡ ለሰብእ፡ ማርያም፡ ሀልዊ
  2:
    - ሰላም፡ ለዝክረ፡ ስምከ፡ ዘመዐዛሁ፡ አዳም፨
    - እመዐዛ፡ ጽጌ፡ ጥንቁቅ፡ እንተ፡ ይጸግዮ፡ ገዳም፨
    - ዘሩፋኤል፡ ጸዋሚ፡ ድግዱገ፡ ሥጋ፡ ወአፅም፨
    - ናሁ፡ ያስተበፅዑከ፡ በአርጋኖነ፡ ቃል፡ ጥዑም፨
    - አናስር፡ ኵሉ፡ ነገድ፡ ዘያፌት፡ ወሴም፨
  8:
    - ሰላም፡ ለአእናፊከ፡ እለ፡ አጼነዋ፡ እምርኁቅ፨
    - መዐዛ፡ ኢየሱስ፡ ክርስቶስ፡ ሰላመ፡ ክልኤ፡ ደቂቅ፨
    - ዘሩፋኤል፡ ዴጋኒ፡ አሰረ፡ ሲኖዳ፡ ጻድቅ፨
    - ኢተመሰሉ፡ በቅድሜከ፡ መጠነ፡ አሐቲ፡ ጸሪቅ፨
    - መዛግብተ፡ ብሩር፡ ጽሩይ፡ ወቀይሕ፡ ወርቅ፨ 
  14:
    - ሰላም፡ ለመትከፍትከ፡ ሥርግወ፡ ሱራሄ፡ ትብልያ፨
    - ዘብዑድ፡ ግብረቱ፡ እምቢሶስ፡ ካህን፡ ግብረ፡ ኬንያ፨
    - ዘሩፋኤል፡ መብርሂ፡ ዕንቈ፡ ኤዎስጣቴዎስ፡ ዘአርማንያ፨
    - ስብከትከ፡ ፈልፈለ፡ ማይ፡ እስመ፡ ፍሬ፡ ጥበብ፡ አፍረያ፨
    - ገነተ፡ ሲኖዳ፡ ትትፌሣሕ፡ ወትትሐሠይ፡ ነያ፨
  34:
    - ሰላም፡ ለመቃብሪከ፡ ዘያስተጋኒ፡ አእላፈ፨
    - ኀይለ፡ አርያም፡ ውስቴቱ፡ እስመ፡ አዕረፈ፨
    - ዘሩፋኤል፡ ዘንተ፡ ይባቤ፡ እንዘ፡ ትሬሲ፡ ውኩፈ፨
    - ሀቦሙ፡ ለሱራፌል፡ ከመ፡ ያንብብዎ፡ ዘልፈ፨
    - ወበጽሌ፡ ልብከ፡ እግዚእየ፡ የሀሉ፡ ጽሑፈ፨
  35:
    - እምትሩፋቲሁ፡ ትሩፍ፡ ንስቲተ፡ ክፍለ፨
    - ለዘሩፋኤል፡ ኤልያስ፡ ገዳመ፡ ጽሙና፡ ዘኤለ፨
    - ናሁ፡ ፈጸምኩ፡ እንዘ፡ ታቀንተኒ፡ ኀይለ፨
    - ማርያም፡ በትረ፡ እማሬ፡ እንበለ፡ ትስቀይ፡ ጠለ፨
    - ዘጸገየት፡ ለነ፡ ወፈረየት፡ ቃለ፨
tarafa_malke:
  1:
    - ሰላም፡ ለከ፡ በሰሌዳ፡ ጥበብ፡ ስፉሕ፡ ኮከበ፡ ሃይማኖት፡ ሥዑል፨
    - ወሰረገላከ፡ ደመና፡ ቀሊል፨
    - አርሳንዮስ፡ ዘሩፋኤል፨
  7:
    - ሰላም፡ ለከ፡ አመ፡ ይለብስ፡ አብ፡ ልብሰ፡ ፍዳ፡ ወይጠበለል፡ ሰማይ፨
    - ዘሩፋኤል፡ ትትኬለል፡ አክሊለ፡ ዕበይ፨
    - ዘያበርህ፡ ከመ፡ ፀሓይ፨
  8:
    - ሰላም፡ ለከ፡ ምስለ፡ ተጋንዮ፡ በጻህቅ፡ ለማርያም፡ ንግደታ፨
    - እስከ፡ ደብረ፡ ቍስቋም፡ እምኤፍራታ፨
    - ዘሩፋኤል፡ ኣዘክር፡ ጊዜ፡ ሐተታ፨
    - እምሥቃይ፡ ትኩነነ፡ ወልታ፨
---