---
type: malkəʾ

subjects: [bartalomewos-d-zamaddo]

stanzas:
  1:
    - እወጥን፡ አንሰ፡ መልክአ፡ ውዳሴከ፡ ወማሕሌተከ፡ አሐሊ፨
    - ለአብ፡ ወወልድ፡ ወመንፈስ፡ ቅዱስ፡ በረድኤቶሙ፡ ከሃሊ፨
    - በርተሎሜዎስ፡ ጻድቅ፡ ወመትልወ፡ ኢዮብ፡ ተጋዳሊ፨
    - እመ፡ ይፈቅድ፡ ፀር፡ ይጽብአኒ፡ ወአህጕሎትየ፡ ይሔሊ፨
    - በእንቲአየ፡ አስተምሕር፡ ወጸሊ፨
  2:
    - ሰላም፡ ሰላም፡ ለዝክረ፡ ስምከ፡ ቅዱስ፨
    - ዘተጸውዐ፡ ቀዳሚ፡ በአፈ፡ ነባቢ፡ መንፈስ፨
    - በርተሎሜዎስ፡ ኅሩይ፡ እምነ፡ ማሕፀን፡ ወከርሥ፨
    - አመ፡ ቆምከ፡ ጊዜ፡ ጸሎት፡ ለአርእዮ፡ ትእምርት፡ ሐዲስ፨
    - ሐሊበ፡ ልቡና፡ አንቃዕከ፡ እምኰኵሕ፡ ይቡስ፨
  29:
    - ሰላም፡ ለመቃብሪከ፡ ዘያገኒ፡ ኵሎ፨
    - እንዘ፡ መንገሌሁ፡ ይስሕብ፡ ወያረውጽ፡ በተሣህሎ፨
    - በርተሎሜዎስ፡ ወልድከ፡ እስመ፡ እጼው፡ በተወክሎ፨
    - ጸሐፍ፡ በስምከ፡ ስመ፡ ዚአየ፡ በመትሎ፨
    - በሰሌዳ፡ ንጹሕ፡ ጽሑፍ፡ ዘሀሎ፨
---