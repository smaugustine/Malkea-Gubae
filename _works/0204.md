---
type: malkəʾ

subjects: [zawalda-maryam-d-demah]

stanzas:
  9:
    - ሰላም፡ ለጕርዔከ፡ ወለክሳድከ፡ ምጡቅ፨
    - በንብረ፡ አሐዱ፡ መልክእ፡ እስመ፡ ከመ፡ መልአክ፡ ረቂቅ፨
    - ዘወልደ፡ ማርያም፡ ዜናዊ፡ መምህረ፡ የዋሃን፡ ደቂቅ፨
    - ታሰግድ፡ በጸሎትከ፡ አራዊተ፡ ገዳም፡ ርኁቅ፨
    - ወአናብስተ፡ ትጼዐን፡ በጽድቅ፨
  10:
    - ሰላም፡ ለመትከፍትከ፡ አነዳ፡ ዘተዐጽፈ፨
    - ወለዘባንከ፡ ሰላም፡ በአምሳለ፡ ክርስቶስ፡ ተቀሥፈ፨
    - ዘወልደ፡ ማርያም፡ መጥምቅ፡ ከመ፡ ዮሐንስ፡ አእላፈ፨
    - ግድፍ፡ ሐሜለተከ፡ በዘኮንከነ፡ ሐዳፈ፨
    - ከመ፡ ሐሜለቶ፡ ኤልያስ፡ ለኤልሳዕ፡ ገደፈ፨
  13:
    - ሰላም፡ ለመዛርዒከ፡ ወለኵርናዕከ፡ እሙንቱ፨
    - ለእመትከ፡ መጣኒ፡ ለነዳይ፡ ሠርጐ፡ ትርሲቱ፨
    - ዘወልደ፡ ማርያም፡ ትገብር፡ ማሕሌተ፡ ስምከ፡ ዝንቱ፨
    - ዲማ፡ ዲማ፡ ለተክለ፡ አልፋ፡ ምኔቱ፨
    - ዲማ፡ ዲማ፡ ለማትያስ፡ ዕፃሁ፡ ወርስቱ፨
  14:
    - ሰላም፡ ለእራኅከ፡ በውሂብ፡ እለ፡ ተፈትኑ፨
    - እንዘ፡ ይመልእ፡ ወርቀ፡ ለነዳይ፡ በውስተ፡ ሕፍኑ፨
    - ለተክለ፡ አልፋ፡ ፀሓይ፡ ዘወልደ፡ ማርያም፡ ብርሃኑ፨
    - ዐቀብተ፡ ነፍስከ፡ መላእክተ፡ ሰማይ፡ ኮኑ፨
    - ዐውደከ፡ አባ፡ ተዐየኑ፡ ቦኑ፨
  22:
    - ሰላም፡ ለሰኰናከ፡ በፍኖተ፡ ወንጌል፡ ረዋጺ፨
    - ወለመከየድከ፡ ሰላም፡ ድዉያነ፡ ሥጋ፡ ሐዋጺ፨
    - ዘወልደ፡ ማርያም፡ ለቤተ፡ ክርስቲያን፡ ተሐነጺ፨
    - ወኢይግድፍ፡ አናቅጸኪ፡ ነፋሰ፡ ልዮን፡ ዐማጺ፨
    - ወነፋሰ፡ ምክሩ፡ ለልዮን፡ ገሣጼ፨
  24:
    - ሰላም፡ ለቆምከ፡ ዘነዊኅ፡ አካሉ፨
    - ዓዲ፡ ሰላም፡ ለመልክእከ፡ ኵሉ፨
    - ለኀረገ፡ ወይን፡ ተክለ፡ አልፋ፡ ዘወልደ፡ ማርያም፡ አስካሉ፨
    - አባ፡ አባ፡ ለውሉደ፡ ጸጋከ፡ እሉ፨
    - እንበለ፡ ተፈልጦ፡ ኅቡረ፡ ምስሌሆሙ፡ ሀሉ፨
  26:
    - ሰላም፡ ለግንዘተ፡ ሥጋከ፡ በልማደ፡ ቀሲስ፡ ኬፋ፨
    - ወለመቃብሪከ፡ ዘኮነ፡ በምኔተ፡ ጻድቅ፡ ተክለ፡ አልፋ፨
    - ዘወልደ፡ ማርያም፡ ተስፋከ፡ ዘይኄይስ፡ እምነ፡ ተስፋ፨
    - አባ፡ አባ፡ ለምረረ፡ ሕማም፡ ግድፋ፨
    - አባ፡ ለእግረ፡ ደዌ፡ በጸሎት፡ አኅልፋ፨
  28:
    - ህየንተ፡ ጸሪቅ፡ ዘነፍስ፡ መበለት፡ አጽደቀ፨
    - እንበለ፡ ትሁብ፡ ሰላመ፡ አምኃ፡ ሰላምከ፡ ወርቀ፨
    - ዘወልደ፡ ማርያም፡ ተወከፍ፡ እንዘ፡ ኢትጐነዲ፡ ጥቀ፨
    - ክርስቶስኒ፡ እንበለ፡ ኢይበል፡ ሕቀ፨
    - እምእደ፡ መበለት፡ ተወክፈ፡ ወነሥአ፡ ጸሪቀ፨
  29:
    - ኦዘትትዐጸፍ፡ ብሉየ፡ አነዳ፨
    - በከመ፡ ቀዳሚ፡ ተዐጽፈ፡ ክርስቶስ፡ ከለሜዳ፨
    - ዘወልደ፡ ማርያም፡ አብርሃም፡ ተወካፌ፡ ምጽዋት፡ እንግዳ፨
    - አዝናም፡ መና፡ ሩጸት፡ በአምሳለ፡ ወይጠል፡ ተቅዳ፨
    - ለእግረ፡ መጻጕዕ፡ ብንያም፡ ወሐንካስ፡ ይሁዳ፨
---