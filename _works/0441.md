---
type: malkəʾ

subjects: [nabyud-d-sihat]

stanzas:
  1:
    - በስመ፡ እግዚአብሔር፡ አብ፡ ዘይቀብዕ፡ ቅብዐ፨
    - እመኒ፡ ወጠንኩ፡ ጽሒፈ፡ መልክእ፡ ምሉአ፨
    - ነብዩድ፡ ጻድቅ፡ እንተ፡ አፍቀርከ፡ እግዚአ፨
    - በጸሎት፡ ዘጸለይካሁ፡ እንተ፡ ይከውን፡ ኅቡአ፨
    - ኢትርሳዕ፡ ለጽሒፍ፡ ኪያየ፡ ረዲአ፨
  2:
    - ሰላም፡ ለዝክረ፡ ስምከ፡ ዘይትረከብ፡ በቅሩቡ፨
    - ለጽሒፈ፡ መልክእ፡ ብሔር፡ ምስለ፡ ካልኣን፡ ዘረጥቡ፨
    - ነብዩድ፡ አቡነ፡ ለእግዚአብሔር፡ ቤተ፡ ምኵራቡ፨
    - ንግሮሙ፡ በኪዳንከ፡ ለላእካነ፡ ሰማይ፡ ዘጠቡ፨
    - በኵሉ፡ ሰዓት፡ ኪያነ፡ ይዕቀቡ፨
  48:
    - ሰላም፡ ለመቃብሪከ፡ ዘተቀጸለ፡ ኪያከ፨
    - እንዘኒ፡ ትረፍቅ፡ ከዊነከ፡ ዐርከ፨
    - ነብዩድ፡ ባዕል፡ አመ፡ አቅረብኩ፡ ኀቤከ፨
    - አምኃየ፡ መልክአ፡ ቃል፡ እንዘ፡ ይዌድስ፡ ስመከ፨
    - እንበለ፡ መንኖ፡ ተወከፍ፡ ኢይኩን፡ ድሑከ፨
---