---
type: malkəʾ

subjects: [joseph]

stanzas:
  1:
    - ሰላም፡ ለፊደለ፡ ስምከ፡ ዘይሤለስ፡ በጽዋዔ፨
    - እንዘ፡ እምአርባዕ፡ የሐፅፅ፡ ወይፈደፍድ፡ እምክልኤ፨
    - ጻድቅ፡ ዮሴፍ፡ ዘታስተኀፍር፡ ጸላኤ፨
    - አእራረ፡ ሃይማኖት፡ ላዕሌነ፡ አመ፡ አንሥኡ፡ ውዋዔ፨
    - ረድኤትከ፡ ዝንቱ፡ ይኩነነ፡ ረዳኤ፨
  2:
    - ሰላም፡ ለዝክረ፡ ስምከ፡ ዘትርጓሜሁ፡ መድኅን፨
    - ዘበዕብራይስጢ፡ ልሳን፨
    - ሕፃኔ፡ ወልደ፡ አብ፡ ዮሴፍ፡ ወወልደ፡ ዳዊት፡ ምእመን፨
    - ሥመር፡ እግዚኦ፡ መቅደሰ፡ ዛቲ፡ መካን፨
    - ማኅደረ፡ ስምከ፡ ትኩን፡ በኵሉ፡ ዘመን፨
  3:
    - ሰላም፡ ለጽዋዔ፡ ስምከ፡ እንተ፡ አዕበዮ፡ በግብር፨
    - ሕፃነ፡ ድንግል፡ አምላክ፡ ዕጉሠ፡ ሕማም፡ ወጻዕር፨
    - ከመ፡ እንግር፡ ዮሴፍ፡ ሥቃያቲከ፡ ዘምድር፨
    - አስትየኒ፡ ጽዋዐ፡ ነድ፡ እምቀሱትከ፡ ምሥጢር፨
    - ከመ፡ አስተዮ፡ ኡራኤል፡ ለዕዝራ፡ መምህር፨
  19:
    - ሰላም፡ ለክሣድከ፡ ዘተሐንቀ፡ በቀዳሙ፨
    - እንዘ፡ የኀሥሥ፡ ዕረፍተ፡ እምተግሣጸ፡ ድንግል፡ ጊዜ፡ ድካሙ፨
    - በማእከሌከ፡ ዮሴፍ፡ ወማእከለ፡ ድንግል፡ ዘቆሙ፨
    - ባሕቱ፡ ገብርኤል፡ ወሰሎሜ፡ እስመ፡ ብፁዓን፡ ነዮሙ፨
    - አስተሳለሙ፡ ኪያከ፡ ምስለ፡ ወልድ፡ ወእሙ፨
  20:
    - ሰላም፡ ለክሣድከ፡ እንተ፡ አነቀ፡ በዛኅን፨
    - ባዝግና፡ ሕፃናት፡ አንብዐ፡ ዘወሀበቶ፡ ኀዘን፨
    - አመ፡ ተዋንዮተከ፡ ዮሴፍ፡ ዘምስለ፡ ንኡስ፡ ሕፃን፨
    - ጸውዐኒ፡ ሊተ፡ አረጋዊ፡ እምድኅረ፡ ጕንዱይ፡ ዘመን፨
    - ተውኔተ፡ ክልኤክሙ፡ እስማዕ፡ በዘብየ፡ እዝን፨
  49:
    - ሰላም፡ ለመቃብሪከ፡ ውስተ፡ መካኑ፡ ወዐጸዱ፨
    - ለዳዊት፡ አቡከ፡ እስመ፡ ከመዝ፡ ልማዱ፨
    - አፅራረ፡ ወልድከ፡ ዮሴፍ፡ እምድኅረ፡ በሞት፡ ውሕዱ፨
    - ኀደረ፡ ምስለ፡ እሙ፡ ውስተ፡ ምድረ፡ ናዝሬት፡ ሙላዱ፨
    - ከመ፡ ናዝራዊ፡ ይሰመይ፡ ወልድከ፡ አሐዱ፨
  50:
    - ለሄሮድስ፡ ብእሴ፡ ዐመፃ፡ እምድኅረ፡ ተዐውቀ፡ ሞቱ፨
    - ቦአ፡ ቃል፡ ውስተ፡ ምድረ፡ ሳሌም፡ ርስቱ፨
    - ምስለ፡ ዮሴፍ፡ ሐፃኒሁ፡ ወምስለ፡ ማርያም፡ ወላዲቱ፨
    - ከመ፡ ይትፈጸም፡ ዘይቤ፡ ቃለ፡ ነቢየ፡ ጽድቅ፡ ቦቱ፨
    - እምግብጽ፡ ጸዋዕክዎ፡ ለወልድየ፡ ዝንቱ፨
  51:
    - ናሁ፡ ተፈጸመ፡ ስብሐተ፡ መልክእከ፡ ኵሉ፨
    - እስመ፡ በጊዜሁ፡ ይከውን፡ ለእግዚአብሔር፡ ሣህሉ፨
    - አብሐኒ፡ ዮሴፍ፡ ውስተ፡ ቤተ፡ ምንግሥት፡ ዘላዕሉ፨
    - ምስለ፡ ማርያም፡ ወሰሎሜ፡ ከመ፡ ኅቡረ፡ አሀሉ፨
    - ወዐሠረ፡ ዚአከ፡ በትፍሥት፡ እትሉ፨
  54:
    - ለስግደተ፡ አምላክ፡ ዘመጽኡ፡ አናብስተ፡ ገዳም፡ ስድስቱ፨
    - ድኅረ፡ አጕየዩከ፡ ዮሴፍ፡ እምገጸ፡ ሕፃን፡ ወወላዲቱ፨
    - ጻማ፡ ጸዊሮትከ፡ ወልደ፡ ከመ፡ ኢይትርፍ፡ በከንቱ፨
    - ተበዋሕከ፡ ትኪድ፡ አንበሳ፡ ሐቅል፡ ወከመ፡ ትጸዐን፡ ቦቱ፨
    - እስመ፡ ነገረ፡ ሰብእ፡ ዘኢልማድ፡ ሰማዕከ፡ እምዝንቱ፨
  55:
    - በዐሥርቱ፡ ወትስዐቱ፡ ምእት፡ ወአሐዱ፨
    - ዓመተ፡ ምሕረቱ፡ ለወልድ፡ እለ፡ ሕንጻ፡ መቅደስ፡ ፈቀዱ፨
    - ስብሐተ፡ መልክእከ፡ ዮሴፍ፡ ውስተ፡ ሰሌዳ፡ ክብር፡ አለዱ፨
    - ምኒልክ፡ ዘነግሠ፡ አሜሃ፡ በኢትዮጵያ፡ ዐጸዱ፨
    - እስመ፡ አዘዞሙ፡ ስሙዓቲከ፡ ለኵሉ፡ ያግህዱ፨
tarafa_malke:
  1:
    - ሰላም፡ ለከ፡ በከመ፡ ይቤ፡ አቡከ፡ ንጉሠ፡ እስራኤል፡ ዳዊት፨
    - ጻድቅሰ፡ ይፈሪ፡ ከመ፡ በቀልት፨
    - ፍሬ፡ ጻማከ፡ ትሴሰይ፡ ናዝሬት፨
  7:
    - ሰላም፡ ለከ፡ በኍልቈ፡ ዳንኤል፡ ወልድ፡ አመ፡ ይመጽእ፡ ከዋላ፨
    - ለደቂቀ፡ ናዝሬት፡ ዘገሊላ፨
    - እምከመ፡ ሤምከ፡ ዮሴፍ፡ ቀስተ፡ መሐላ፨
    - አንብረነ፡ በጌልጌላ፨
---
The malkəʾ was composed by Ḫayla Māryām Sarābyon on the occasion of his building the church of Dabra Nāzret Qəddus Yosef, 26 Ṭəqəmt 1911.