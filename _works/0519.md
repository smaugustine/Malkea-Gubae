---
type: malkəʾ

habtemichael: [99]

subjects: [gabra-nazrawi-d-qawat]

stanzas:
  1:
    - ሰላም፡ ለዝክረ፡ ስምከ፡ ዘተሰብሐ፡ ወተወደሰ፨
    - በአፈ፡ አምላክ፡ አሚነ፡ ወዕበየ፡ ስብሐት፡ ዘለብሰ፨
    - ገብረ፡ ናዝራዊ፡ እትናበብ፡ ማሕሌተከ፡ ሐዲስ፨
    - አፉየ፡ ምላእ፡ እግዚኦ፡ ማሕሌታዌ፡ መንፈሰ፨
    - ወተናብቦትየ፡ ረሲ፡ ንባበ፡ ቅዱሰ፨
  29:
    - ሰላም፡ ለመቃብሪከ፡ ኀበ፡ ዘሠምረ፡ ንጉሠ፡ ራማ፨
    - ለመካነ፡ ቅድስት፡ ኀረይክዋ፡ ዘጽዋዔ፡ ዐቢይ፡ ወልዑል፡ ስማ፨
    - ገብረ፡ ናዝራዊ፡ ርሱይ፡ በትርዒተ፡ ሞገስ፡ ወልብሰ፡ ግርማ፨
    - ከመ፡ አቡከ፡ ንንሣእ፡ በረከቶ፡ ለመንፈስ፡ ቅዱስ፡ ፌማ፨
    - ከመ፡ ያድኅነነ፡ እምእኩይ፡ መስቴማ፨
  30:
    - ሰረገላ፡ መንበር፡ ይትሌዐል፡ ተፅዕንከ፡ ገብረ፡ ናዝራዊ፨
    - ውስተ፡ በአትከ፡ ኀረይክዋ፡ ምስካየ፡ ኅሩይ፡ ባሕታዊ፨
    - ህየንተ፡ አምኃ፡ ንጹሕ፡ ማሕሌተ፡ ያሬድ፡ ሌዋዊ፨
    - ማየ፡ ሰሊሆም፡ በረከትከ፡ ሐዋርያ፡ ሰላም፡ ላዕላዊ፨
    - ገነተ፡ ሰብእናየ፡ ይስቂ፡ ወነፍስየ፡ ያርዊ፨
tarafa_malke:
  1:
    - ሰላም፡ ለገብረ፡ ናዝራዊ፡ እንተ፡ ነጸረ፡ ወርእየ፨
    - ለእግዚአብሔር፡ ገሀደ፡ ስብሐተ፡ ገጹ፡ ውኩየ፨
    - በላዕለ፡ ምጥማቃትኒ፡ ሶበ፡ ውእቱ፡ ጸለየ፨
    - አምሳለ፡ መብረቅ፡ ሰጢቆ፡ ሰማየ፨
    - ብርሃነ፡ ጸጋ፡ ወረደ፡ ከመ፡ ይቀድስ፡ ማየ፨
---