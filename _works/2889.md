---
type: malkəʾ

chaine: [170]
gezahegn: [30]

titles:
  -
    gez: Malkəʾa Sanbata Krəstiyān
    en: Image of the Sabbath of the Christians
  -
    gez: Malkəʾa Sanbat
    en: Image of the Sabbath

subjects: [sunday]

stanzas:
  1:
    - ሰላም፡ ለዝክረ፡ ስምኪ፡ ጸዳለ፡ ምሥራቅ፡ ወምዕራብ፨
    - ሰሜን፡ ወደቡብ፨
    - ሰንበተ፡ ክርስቲያን፡ ቅድስት፡ መርዓተ፡ በግዑ፡ ለአብ፨
    - በመዓልት፡ ወበሌሊት፡ በልሳነ፡ ኵሉ፡ ንባብ፨
    - ይትፌሥሑ፡ ብኪ፡ አሕዛብ፡ ወሕዝብ፨
  2:
    - ሰላም፡ ለሥዕርተ፡ ርእስኪ፡ ለአዳም፡ ዘጸለሎ፨
    - አመ፡ አክበረኪ፡ ወልድ፡ በቃለ፡ ወንጌል፡ አብዕሎ፨
    - ሰንበተ፡ ክርስቲያን፡ ቅድስት፡ እስእለኪ፡ በተወክሎ፨
    - ሥዕርትየ፡ አንሰ፡ አምሳለ፡ ጌሚ፡ ሶበ፡ ይትረአይ፡ በቊሎ፨
    - ዕፍረተ፡ ቅብእኪ፡ በርእስየ፡ ያጥልሎ፨
  5:
    - ሰላም፡ ለቀራንብትኪ፡ ለኢየሩሳሌም፡ ያክንታ፨
    - ቀዳሚ፡ አዳም፡ ዘኢተቀብረ፡ በውስቴታ፨
    - ሰንበተ፡ ክርስቲያን፡ ቅድስት፡ ለጽዮን፡ ሠርጐ፡ ትርሲታ፨
    - ምድርኒ፡ አመ፡ ታገብዕ፡ ማሕፀንታ፨
    - በገነተ፡ ጽጌ፡ ሢምኒ፡ አንሶሱ፡ ውስቴታ፨
  10:
    - ሰላም፡ ለከናፍርኪ፡ ዘነበበ፡ በኁባሬ፨
    - እንበለ፡ እማሬ፨
    - ሰንበተ፡ ክርስቲያን፡ ቅድስት፡ ሙዳየ፡ ምጽዋት፡ ዘቤተ፡ ኅሬ፨
    - ክሥቲ፡ ልቡናየ፡ ዘአልቦ፡ እማሬ፨
    - በመዝሙር፡ ሐዲስ፡ ወሠናይ፡ ዝማሬ፨
  11:
    - ሰላም፡ ለአፉኪ፡ አፈ፡ ነቢያት፡ ዘከሠተ፨
    - አምኃ፡ ሰንበተ፨
    - እግዚአብሔር፡ ስቡሕ፡ ዘላዕሌኪ፡ ተአኵተ፨
    - ክሥቲ፡ አእዛንየ፡ ወኅሊናየ፡ ጽሚተ፨
    - ጸጋ፡ መንፈስ፡ ቅዱስኒ፡ ጸግውኒ፡ ሊተ፨
  12:
    - ሰላም፡ ለአስናንኪ፡ በቅድመ፡ ሥላሴ፡ እለ፡ አክሞሰሳ፨
    - ለውሉደ፡ ሰብእ፡ ሣህለ፡ እንዘ፡ የኀሥሣ፨
    - ሰንበተ፡ ክርስቲያን፡ ቅድስት፡ ለጽዮን፡ ሥነ፡ ሞገሳ፨
    - አስናንየ፡ እለ፡ እምዓለም፡ ለነቅዐ፡ ኀጢአት፡ እምፅንሳ፨
    - ጸጋ፡ መንፈስ፡ ቅዱስ፡ ሀብኒ፡ ዘይሰሪ፡ አበሳ፨
  13:
    - ሰላም፡ ለመልክእኪ፡ በሥምረተ፡ አብ፡ ወወልድ፨
    - ወመንፈስ፡ ቅዱስ፡ ዋሕድ፨
    - ሰንበተ፡ ክርስቲያን፡ ቅድስት፡ እስእለኪ፡ በዐምድ፨
    - ብኪ፡ ለዘገብረ፡ ፯ቱ፡ ዘመድ፨
    - መባርቅት፡ ወነጐድጓድ፡ ነፋሳት፡ ወነድ፨
  14:
    - ሰላም፡ ለመልክእኪ፡ እግዚአብሔር፡ ዘንዕዶ፨
    - አክበረኪ፡ ወልድ፡ በቃለ፡ ወንጌል፡ አውሕዶ፨
    - ሰንበተ፡ ክርስቲያን፡ ቅድስት፡ እስእለኪ፡ በተአንግዶ፨
    - ለዘይጸልዐኪ፡ ሥላሴኪ፡ ክሒዶ፨
    - መብረቀ፡ እሳት፡ ይኅርዶ፡ እምሰማይ፡ ወሪዶ፨
---
The text varies considerably from one copy to another, both in the contents of each stanza and in the total number of stanzas.