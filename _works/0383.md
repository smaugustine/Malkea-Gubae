---
type: quasi-malkəʾ

subjects: [raguel]

stanzas:
  1:
    - በስመ፡ እግዚአብሔር፡ ሥሉስ፡ ዘበኀበ፡ ኵሉ፡ ውዱስ፨
    - ናሁ፡ ወጠንኩ፡ ድራስነ፡ ራጉኤል፡ ርኡስ፨
    - ተወከፍ፡ ወትረ፡ ጸሎትየ፡ ከመ፡ ኬና፡ ዕጣን፡ ቅዱስ፨
    - ዘተወከፍኮ፡ ለዳዊት፡ ንጉሥ፨
  2:
    - ነዓ፡ ኀቤየ፡ ራጉኤል፡ መልአክ፨
    - ጸሎትየ፡ ትስማዕ፡ ጊዜ፡ ነግህ፡ ወሰርክ፨
    - መገሥጸ፡ ፀር፡ አንተ፡ ወለመልአከ፡ ሞት፡ ምዑክ፨
    - ገሥጾሙ፡ ለአፅራርየ፡ በመዐትከ፡ ድሩክ፨
    - ወደምስሶሙ፡ በኀዘን፡ ወሀውክ፨
  3:
    - ሰላም፡ ለተፈጥሮትከ፡ ግብረ፡ መንፈስ፡ ቅዱስ፡ ምንክር፨
    - እምነፋስ፡ ወነድ፡ ራጉኤል፡ ግቡር፨
    - ካህነ፡ ሥላሴ፡ መዐርዒረ፡ ዜማ፡ መዝሙር፨
    - ለአፅራርየ፡ በመዐትከ፡ መሪር፨
    - ወፍሬሆሙኒ፡ ሠዓር፡ እምድር፨
  4:
    - ሰላም፡ ለሢመትከ፡ ኀይለ፡ ግርማ፡ ሞገስ፡ ዘለብሰ፨
    - በከመ፡ ኃዊት፡ ኀታል፡ ላዕለ፡ ጎልያድ፡ ዘነግሠ፨
    - ዘውገ፡ ሱራፊ፡ ራጉኤል፡ ዘተሞጣሕከ፡ ሞገሰ፨
    - ተሀበኒ፡ ኀይለ፡ ግርማከ፡ ወስብሐቲከ፡ ሐዲሰ፨
    - አስተብቍዐከ፡ ገብርከ፡ አንሰ፨
  7:
    - ሰላም፡ ለአክሊለ፡ ርእስከ፡ ዘያኀቱ፡ በብዙኅ፨
    - እምወርኀ፡ ሰማይ፡ ወቤዝ፡ ወእምነ፡ ጸሓይ፡ ብሩህ፨
    - ክሉለ፡ ግርማ፡ ራጉኤል፡ አምሳለ፡ መብረቅ፡ መፍርህ፨
    - ክልለኒ፡ ጌራ፡ መዊእ፡ በልብሰ፡ ብርሃን፡ ንጹሕ፨
    - ለፀማድከ፡ ጊዜ፡ ሰርክ፡ ወነግህ፨
  16:
    - ሰላም፡ ለፊደለ፡ ስምከ፡ ዘኍላቌ፡ ስሙ፡ ወግብሩ፨
    - ከመ፡ ገጸ፡ ኪሩብ፡ አርባዕ፡ ርእሰ፡ እለ፡ ቄጥሩ፨
    - ራብዕ፡ እምሊቃናት፡ ወሱባዔ፡ ኀይላት፡ ዝክሩ፨
    - ራጉኤል፡ አንተ፡ ለልዑል፡ መልአከ፡ ምክሩ፨
    - ምክረ፡ ጸላእት፡ ሠዐር፡ ወፀርየ፡ ዝሩ፨
---