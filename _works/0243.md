---
type: malkəʾ

subjects: [dioscorus]

stanzas:
  1:
    - ጥንተ፡ ገድል፡ ወስምዕ፡ ዘዲዮስቆሮስ፡ ሐዲስ፡ ሐዋርያ፨
    - ሊቀ፡ ጳጳሳት፡ ዘእለስክንድርያ፨
    - ዲዮስቆሮስ፡ ሞኦ፡ ለአበ፡ ሐሰት፡ ጕሕልያ፨
    - ለሐመርየ፡ ውስተ፡ መርሶ፡ ድኂን፡ ያርስያ፨
    - እምባሕረ፡ ዓለም፡ መሥጥም፡ ዘሎቱ፡ ጌልያ፨
  2:
    - ሰላም፡ ወሣህል፡ ለዲዮስቆሮስ፡ እብሎ፨
    - እንተ፡ ዘፈጸመ፡ ገድሎ፨
    - ዲዮስቆሮስ፡ ሞአ፡ ማኅበረ፡ ዕልዋን፡ ኵሎ፨
    - በበ፡ ወርኀ፡ ኤሎል፡ አድምዐ፡ አክሊሎ፨
    - በእንቲአየ፡ ይተንብል፡ ተንብሎ፨
  3:
    - ሰላም፡ ወፍቅር፡ ለዲዮስቆሮስ፡ ሠዋዒ፨
    - ማኅበረ፡ ዕልዋን፡ መዋኢ፨
    - ዲዮስቆሮስ፡ ስምዕ፡ ለእግዚአብሔር፡ ቀናኢ፨
    - ኂሩተ፡ ገድልከ፡ በላዕሌየ፡ ያስተርኢ፨
    - ቅድመ፡ ገጽየ፡ ኢይቁም፡ ጸላኢ፨
  4:
    - ሰላም፡ ለሥዕርተ፡ ርእስከ፡ ዘጠለለ፡ በቅብዑ፨
    - ለወንጌላዊ፡ በግዑ፨
    - ዲዮስቆሮስ፡ ዕንቍ፡ ለወልደ፡ ማርያም፡ ሥንኡ፨
    - በሰይፈ፡ ቃልከ፡ ማኅበረ፡ ዕልዋን፡ ተሞኡ፨
    - ሥርዓተ፡ ዕልዋት፡ ፈጠራ፡ ዘሠርዑ፨
  38:
    - ሰላም፡ እብሎሙ፡ ለመልክእከ፡ ኵሎሙ፨
    - እለ፡ ጻመዉ፡ ወደክሙ፨
    - ዲዮስቆሮስ፡ ሙቁሕ፡ ለክርስቶስ፡ በእንተ፡ ስሙ፨
    - ኀይለ፡ መልክእከ፡ ለመልክእየ፡ ይባልሖሙ፨
    - እምቀዳማዊ፡ ኮከብ፡ ዘወድቀ፡ ቀዲሙ፨
  39:
    - ይትኀፈራ፡ ወይኅሠራ፡ ለኬልቄዶን፡ አሕማራ፨
    - ኢሳይያስ፡ ይቤ፡ ለትንቢት፡ ምንሃራ፨
    - በእንተ፡ ማኅበር፡ እላ፡ ዐሊወ፡ ትእዛዝ፡ ዘኀብራ፨
    - ዲዮስቆሮስ፡ በሰይፈ፡ ቃሉ፡ እንተ፡ ዘረሰዮን፡ ይሑራ፨
    - ይሑራ፡ ይሑራ፡ እንበለ፡ አሣእን፡ ለግሙራ፨
    - በብካይ፡ ወላሕ፡ ወወይሌ፡ ይነብራ፨
---