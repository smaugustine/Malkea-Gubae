---
type: malkəʾ

subjects: [george]

stanzas:
  1:
    - ሰላም፡ ለዝክረ፡ ስምከ፡ አመ፡ በዓለም፡ ደምፀ፨
    - ከመ፡ ዘዴገና፡ ፀራዊ፡ ልበ፡ ብርያል፡ ደንገጸ፨
    - ጊዮርጊስ፡ ምላህ፡ እምኅሊናየ፡ ሕፀፀ፨
    - በቅድመ፡ ስብዓ፡ ነገሥት፡ እስመ፡ ኢፈራህኩ፡ ገጸ፨
    - ሰጊድ፡ ለፈጣሪ፡ ዘአንጽሖ፡ ለምጸ፨
  2:
    - ሰላም፡ ለሥዕርተ፡ ርእስከ፡ ቈናዝዐ፡ ምግባር፡ ዘተጸፍረ፨
    - ወለርእስከ፡ ሰላም፡ አክሊለ፡ ሃይማኖት፡ ዘጾረ፨
    - ጊዮርጊስ፡ እግርከ፡ ከመ፡ አንሶሰወ፡ ምድረ፨
    - በቅድመ፡ ሥላሴ፡ ገድለ፡ ዚአከ፡ ተነከረ፨
    - ወአጽመ፡ ሥጋከ፡ አንሥአ፡ ቀብረ፨
  18:
    - ሰላም፡ ለአጻብዒከ፡ ወለአጽፋረ፡ እግርከ፡ ዐሥርቱ፨
    - ለቆምከ፡ ሰላም፡ ወለመልክእከ፡ በበ፡ እብረቱ፨
    - ኮከበ፡ ልዳ፡ ጊዮርጊስ፡ በኢትዮጵያ፡ ማኅቶቱ፨
    - አኮ፡ አኮ፡ በከናፍርየ፡ ዝንቱ፨
    - ዳዕሙ፡ ዘወደስኩከ፡ እምልብየ፡ ውእቱ፨
  23:
    - ጊዮርጊስ፡ እቀውም፡ ቅድሜከ፡ እንበለ፡ ምግባር፡ በከንቱ፨
    - አምላከ፡ ነቢይ፡ ዳንኤል፡ ወአምላከ፡ ደቂቅ፡ ሠለስቱ፨
    - ቤዛ፡ ነፍስየ፡ ወሥጋየ፡ ለዲያብሎስ፡ እምትምይንቱ፨
    - ኢየኀሥሥ፡ እመላእክት፡ ወእምቅዱሳን፡ ትስዓቱ፨
    - ይበቍዐኒ፡ ጊዮርጊስ፡ ባሕቲቱ፨
---