---
type: malkəʾ

habtemichael: [233]

subjects: [samuel-waldebba]

stanzas:
  1:
    - ሰላም፡ ለዝክረ፡ ስምከ፡ ዘሠናያቲሁ፡ ፍድፉድ፨
    - ወለሥዕርትከ፡ ጥሉል፡ በዕፍረተ፡ ጳውሎስ፡ ዐምድ፨
    - ሳሙኤል፡ ጴጥሮስ፡ ዕንቈ፡ ኢያሰጲድ፨
    - ንጽሓ፡ ድንጋሌከ፡ ከመ፡ ጸምረ፡ ትንቢት፡ ጽሑድ፨
    - ወቅድስናከ፡ ዘሕብሩ፡ በረድ፨
  12:
    - ሰላም፡ ለፀአተ፡ ነፍስከ፡ ወለበድነ፡ ሥጋከ፡ ዐምዳ፨
    - ለንግዘትከ፡ ወለዝኅርከ፡ ወለፍልሰትከ፡ መዝገበ፡ ቴዳ፨
    - ሳሙኤል፡ ማትያስ፡ ዘሥዩም፡ ድኅረ፡ ይሁዳ፨
    - አመ፡ ቴስጢኖስ፡ መንፈስከ፡ ዘባሕርይሃ፡ ጸዐዳ፨
    - ኀይላተ፡ ግማኔ፡ ወዛህል፡ ሰደደት፡ እምዐውዳ፨
tarafa_malke:
  1:
    - ሰላም፡ ለከ፡ ሳሙኤል፡ በልሳነ፡ ኵሉ፡ ዘነፍስ፨
    - ሰላም፡ ለከ፡ ሳሙኤል፡ በአፈ፡ መላእክት፡ ውዱስ፨
    - ሰላም፡ ለከ፡ ሳሙኤል፡ በኍልቈ፡ ዓሥሮን፡ ሕዋስ፨
    - ሰላም፡ ለከ፡ ሳሙኤል፡ ውስተ፡ ደብተራ፡ ስምዕ፡ ሐዲስ፨
    - ሜላተ፡ አእምሮ፡ ክድነኒ፡ ወዘጽድቅ፡ ቢሶስ፨
---