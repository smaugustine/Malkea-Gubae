---
type: malkəʾ

chaine: [116, 52]

subjects: [philotheus]

stanzas:
  1:
    - ሰላም፡ ለዝክረ፡ ስምከ፡ ዘመፍቀሬ፡ አምላክ፡ ተብህለ፨
    - ወለሥዕርትከ፡ ዖፍ፡ ዘገዳመ፡ መትከፍ፡ ዔለ፨
    - ፊላታዎስ፡ ሐረግ፡ እንተ፡ ትጸውር፡ አስካለ፨
    - ከመ፡ እስብከ፡ ውስተ፡ ዓለም፡ ዝክረ፡ ስምከ፡ ወንጌለ፨
    - ልብሰ፡ ተራድኦ፡ ከድነኒ፡ ወኩነኒ፡ ኃይለ፨
  2:
    - ሰላም፡ ለርእስከ፡ ዘበኀበ፡ ኵሉ፡ ውዱስ፨
    - ወለመንክረ፡ ስን፡ ገጽከ፡ ገጸ፡ ማሕየዊ፡ ክርስቶስ፨
    - ፊላታዎስ፡ ዛኅን፡ ፊላታዎስ፡ መርስ፨
    - እግዚኦ፡ ኩነኒ፡ ለገብርከ፡ ምዕራፈ፡ ሥጋ፡ ወነፍስ፨
    - እምነ፡ ማዕበላ፡ ጌጋይ፡ ለዓለም፡ ተርሴስ፨
  25:
    - ሰላም፡ ለግንዘተ፡ ሥጋከ፡ በእደ፡ ቅዱሳን፡ አኃው፨
    - ወለመቃብሪከ፡ ሰላም፡ በቃለ፡ ዝማሬ፡ ፍትው፨
    - ፊላታዎስ፡ ሰማዕት፡ ማእከለ፡ ሰማዕታት፡ ዕደው፨
    - አርፍቀኒ፡ ፍዳ፡ ፃመውኩ፡ ለማሕሌትከ፡ ህልው፨
    - አመ፡ በደብረ፡ ጽዮን፡ ሎሙ፡ ይነግሥ፡ ሕያው፨
  26:
    - ______ ውሑደ፡ ለሰላምከ፡ ሥሉጥ፨
    - ፊላታዎስ፡ ምዑዝ፡ ዘሐይቀ፡ ባሕረ፡ ገድል፡ ስግላጥ፨
    - ቅድመ፡ ገጸ፡ ዚአከ፡ ይኩን፡ ዕጹበ፡ ተውላጥ፡ ወሤጥ፨
    - አኮኑ፡ ተኣምር፡ እግዚኦ፡ መኰንነ፡ አፍአ፡ ወውሥጥ፨
    - ከመ፡ ለማርያ፡ ይቤላ፡ የአክል፡ ኅዳጥ፨
tarafa_malke:
  1:
    - ሰላም፡ ለከ፡ ብርሃነ፡ ልቡና፡ ሀበኒ፡ ወፈውስ፡ ደዌ፡ ዘነፍስ፨
    - በከመ፡ ወሀብኮ፡ ብርሃነ፡ ለአውስፍዮስ፨
    - ወልደ፡ ሣህል፡ ፊላታዎስ፨
  2:
    - ሰላም፡ ለከ፡ በክብረ፡ አብሎሲስ፡ ዐቢይ፡ ወካልኣኒሁ፡ ዐበይት፨
    - ኢያኅደገኮ፡ ገድለ፡ ኂጣነ፡ ነገሥት፨
    - ፊላታዎስ፡ ቢጸ፡ ሰማዕት፨
  6:
    - ሰላም፡ ለከ፡ አልቦ፡ ከማከ፡ ለንጉሥ፡ ዘበአእባን፡ ወገሮ፨
    - እምእለ፡ ሰማዕታት፡ ተለዉ፡ ለክርስቶስ፡ ፍቅሮ፨
    - ፊላታዎስ፡ ወልደ፡ አንክሮ፨
  7:
    - ሰላም፡ ለከ፡ ፀሓይ፡ ወወርኅ፡ ወከዋክብት፡ ኵሎሙ፨
    - ፊላታዎስ፡ አንተ፡ ኢትእመኖሙ፨
    - አይድዑከ፡ ተፈጥሮቶሙ፨
---