---
type: poetry

titles:
  -
    gez: Sǝbḥata Masqal
    en: Praise of the Cross
  -
    gez: ʾƎnza ʾĀḫattǝm Gaṣṣǝya
    en: “As I Sign My Face…”

subjects: [cross]

stanzas:
  1:
    - እንዘ፡ ኣኀትም፡ ገጽየ፡ ለመስቀልከ፡ በማሕተሙ፨
    - ተዝካረ፡ ማሕሌት፡ እጽሕፍ፡ ዘስብሐተ፡ መስቀል፡ ስሙ፨
    - ወስከኒ፡ ክርስቶስ፡ ኀይለ፡ አእምሮትከ፡ ለለ፡ ጌሠሙ፨
    - ወምልአኒ፡ መንፈሰ፡ ጽድቅ፡ ዘኢየሐጽጽ፡ ሰላሙ፨
    - ከመ፡ ኢይምአኒ፡ ለሥጋየ፡ ድካሙ፨
  2:
    - ናሁ፡ አኀዝኩ፡ ከመ፡ እትናገር፡ ዕበዮ፨
    - ለዕፀ፡ መስቀልከ፡ ክቡር፡ ዘተተክለ፡ በቀራንዮ፨
    - ኢየሱስ፡ ክርስቶስ፡ ፈጻሜ፡ አምሳል፡ ወተነብዮ፨
    - ቶስሕ፡ በላዕሌየ፡ ለመንፈስከ፡ ዋዕዮ፨
    - ዘያቀሊ፡ ልበ፡ ወይዔምቅ፡ ኀልዮ፨
  24:
    - ኦዘዐርገ፡ ሰማያተ፡ ምስለ፡ ቃለ፡ ስብሐት፡ ወውዋዔ፨
    - ፄዊወከ፡ ፄዋ፡ በመስቀለ፡ ሞትከ፡ ቅድመ፡ ጉባኤ፨
    - በዓለ፡ ገራህይት፡ ክርስቶስ፡ መበይነ፡ ክርዳድ፡ በመስዔ፨
    - አስተጋብእ፡ በሙዳይከ፡ አምሳለ፡ ጸራ[ይ]ቅ፡ ክልኤ፨
    - ኍልቈ፡ ማሕሌትየ፡ ዘኀምስ፡ ሱባዔ፨
  25:
    - ኦዘፈኖከ፡ መንፈሰከ፡ ናዛዜ፨
    - ኀበ፡ ሐዋርያት፡ ሀለዉ፡ ውሣጤ፡ ጽርሐ፡ ጽዮን፡ ምስለ፡ እንባዜ፨
    - እስመ፡ መልአ፡ ክርስቶስ፡ ስብሐተ፡ መስቀልከ፡ ማየ፡ ተከዜ፨
    - ተውላጠ፡ ዝንቱ፡ ስብሐት፡ እንበለ፡ ታጐንዲ፡ ጊዜ፨
    - ፈንዎተ፡ ጸጋከ፡ ሊተ፡ አስተፋጥን፡ ይእዜ፨
---