---
type: malkəʾ

subjects: [hiruta-amlak]

stanzas:
  1:
    - አብ፡ ብርሃን፡ ወላዲ፡ ወወልድ፡ ብርሃን፡ ተወላዲ፨
    - ወመንፈስ፡ ቅዱስ፡ ብርሃን፡ ዘጽልመተ፡ ዕበድ፡ ሰዳዲ፨
    - ዜና፡ አበ፡ ኵልነ፡ ይስብክ፡ ልሳንየ፡ ቃለ፡ ዐዋዲ፨
    - አሥርፁ፡ ጥበክሙ፡ አምሳለ፡ ወይን፡ ዘጋዲ፨
    - በምድረ፡ ልብየ፡ ለዓለም፡ ወዓዲ፨
  2:
    - ሰላም፡ ለዝክረ፡ ስምከ፡ ዘኢይትፈለጥ፡ እምሥላሴ፨
    - ወለሥዕርትከ፡ ሰላም፡ ዘኢተቀብአ፡ ቅብአ፡ ካዕሴ፨
    - ኂሩተ፡ አምላክ፡ ልብነ፡ መትልወ፡ መስፍን፡ ሙሴ፨
    - ታስተበፅዐከ፡ ምኔትከ፡ ምስለ፡ ብዙኅ፡ ወዳሴ፨
    - እስመ፡ አእጋሪከ፡ ኬዳ፡ አንበሳ፡ ወከይሴ፨
  28:
    - መጥበቤ፡ ዕብዳ፡ መንፈስ፡ ቅዱስ፡ በዘወበኒ፡ ጸጋ፨
    - አምጣነ፡ ወደስኩ፡ አነ፡ እንዘ፡ ብእሴ፡ ድም፡ ወሥጋ፨
    - ኂሩተ፡ አምላክ፡ አቡየ፡ ለባሕረ፡ ሃይማኖት፡ ፈለጋ፨
    - ጸግዉኒ፡ ቡራኬክሙ፡ ማኅበራነ፡ ቅድስት፡ ዳጋ፨
    - ከመ፡ ኢይሁከኒ፡ ሊተ፡ ለዘመን፡ ጹጋ፨
---