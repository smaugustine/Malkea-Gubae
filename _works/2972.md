---
type: malkəʾ

chaine: [253]

subjects: [stephen]

stanzas:
  1:
    - በስመ፡ ሥሉስ፡ ቅዱስ፡ እግዚአብሔር፡ አሐዱ፨
    - ናሁ፡ ወጠንኩ፡ ሰላመ፡ መልክእከ፡ ዘበበ፡ ፍቅዱ፨
    - ለፈጽሞቱ፡ ርድአኒ፡ እስጢፋኖስ፡ ጽጌ፡ ናርዱ፨
    - ከመ፡ ይረድኦ፡ አብ፡ ለወልዱ፨
    - ወመምህርኒ፡ ለፅሙድ፡ ተልሚዱ፨
  2:
    - ሰላም፡ ለዝክረ፡ ስምከ፡ እንተ፡ ጸሐፎ፡ በአክናፉ፨
    - እግዚአ፡ መናፍስት፡ ሕያው፡ ዘኢይመውት፡ ለዝሉፉ፨
    - ስሙዐ፡ ዜና፡ እስጢፋኖስ፡ ለአጽናፈ፡ ሰማይ፡ እስከ፡ ጽነፉ፨
    - ምስለ፡ ማኅበረ፡ በኵር፡ አኃዊከ፡ እለ፡ በሃይማኖት፡ አዕረፉ፨
    - ስመ፡ ዚአየ፡ አዘክር፡ መላእክት፡ ይጽሐፉ፨
  52:
    - ሰላም፡ ለፍልሰተ፡ ሥጋከ፡ እንተ፡ ተረክበ፡ እምተከብቶ፨
    - አመ፡ ዐሡሩ፡ ወሐሙሱ፡ ለወርኀ፡ መስከረም፡ ቲቶ፨
    - ተወኪፈከ፡ እስጢፋኖስ፡ መሥዋዕተ፡ ሰላምየ፡ በኢያስትቶ፨
    - ምስሌየ፡ ግበር፡ እግዚኦ፡ ለሠናይትከ፡ ትእምርቶ፨
    - ናሁ፡ ለውዳሴከ፡ ርኢኩ፡ ማኅለቅቶ፨
  53:
    - በከመ፡ ጸሐፈ፡ ጳውሎስ፡ እንዘ፡ ሠናየ፡ ትእምርተ፨
    - ናሁ፡ ዘራእኩ፡ ዘውዳሴከ፡ ኅጠተ፨
    - እርር፡ ሊተ፡ እስጢፋኖስ፡ ፍሬ፡ ከናፍርየ፡ ዘንተ፨
    - ዘዘርአ፡ ሰብእ፡ በሥጋሁ፡ የአርር፡ ሞተ፨
    - ወዘዘርአ፡ በመንፈሱ፡ የአርር፡ ሕይወተ፨
---