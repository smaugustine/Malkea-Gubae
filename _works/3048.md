---
type: poetry

chaine: [328]

titles:
  -
    gez: Malkəʾa Ṣādqān wa-Samāʿtāt
    en: Image of the Righteous and the Martyrs

subjects: [righteous, martyrs]

stanzas:
  1:
    - ሰላም፡ ለክሙ፡ አዳም፡ ወአቤል፨
    - ሴት፡ ወቀይናን፡ ወመላልኤል፨
    - ያሬድ፡ ወሄኖክ፡ ወማቱሳላ፡ ነዊኃነ፡ መዋዕል፨
    - ላሜህ፡ ኖህ፡ ወሴም፡ ሠናያነ፡ ክፍል፨
    - አርእስተ፡ አበው፡ እለ፡ ሥርግዋን፡ በሣህል፨
    - በእንቲአየ፡ ጸልዩ፡ ኀበ፡ ማርያም፡ ድንግል፨
    - እስመ፡ ጸሎትክሙ፡ በቋዒት፡ ታሠልጥ፡ ወትክል፨
  2:
    - ሰላም፡ ለክሙ፡ መልከ፡ ጼዴቅ፡ ካህን፡ ወአብርሃም፡ ወልደ፡ ታራ፨
    - ዘተአገሥከ፡ መከራ፨
    - ይስሐቅ፡ መሥዋዕት፡ በኵረ፡ ርስእናሃ፡ ለሳራ፨
    - ያዕቆብ፡ ልምሉም፡ አጽቅ፡ ዘኢተአብር፡ ለግሙራ፨
    - ለባርኮትነ፡ ንዑ፡ ምስለ፡ ማርያም፡ ደብተራ፨
    - ወዲበ፡ ርእስየ፡ ደዩ፡ ዘመዊዕ፡ ጌራ፨
  3:
    - ሰላም፡ ለክሙ፡ ሮቤል፡ ወስምዖን፨
    - ይሁዳ፡ ሌዊ፡ ወዛብሎን፨
    - ይሳኮር፡ ጋድ፡ ወዳን፨ አሴር፡ ወዮሴፍ፡ ብንያም፡ ሕፃን፨
    - ዓሥሩ፡ ወክልኤቱ፡ አንጋደ፡ እስራኤል፡ ኄራን፨
    - ለባርኮትነ፡ ንዑ፡ ውስተ፡ ዛቲ፡ መካን፨
    - ምስለ፡ ማርያም፡ ወለትክሙ፡ ሥጋዊት፡ መራን፨
  30:
    - ሰላም፡ ለክሙ፡ ሰሎሜ፡ ዘገሊላ፡ ወማርያም፡ ዘመግደላ፨
    - ወማርያም፡ እንተ፡ ቀብአቶ፡ ለመድኃኒነ፡ ዕፍረተ፡ ተድላ፨
    - እሌኒ፡ በርባራ፡ ምስለ፡ ዮልያና፡ ጠቀላ፨
    - አርዋ፡ ወመሪና፡ ክርስጢና፡ ብዕፅት፡ በገድላ፨
    - ምስለ፡ ማርያም፡ ድንግል፡ በእንቲአየ፡ ተንብላ፨
    - ወለባርኮትየ፡ ዘልፈ፡ እዴክን፡ አልዕላ፨
---
In one manuscript the text has the instruction "ዘአስተምሕሮ፡".