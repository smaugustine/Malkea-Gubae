---
type: malkəʾ

habtemichael: [219]

subjects: [frumentius]

stanzas:
  1:
    - ሰላም፡ ለዝክረ፡ ስምከ፡ ዘጸሐፍዎ፡ ሎቱ፨
    - ኀበ፡ ዐምደ፡ ወርቅ፡ ጽሩይ፡ አጻብዐ፡ ምላክ፡ ሠለስቱ፨
    - ዕጉሠ፡ መከራ፡ ሰላማ፡ ከመ፡ ኢዮብ፡ በሃይማኖቱ፨
    - ወረዱ፡ ለክብረ፡ ሞቱ፡ ሊቃናት፡ ሰብዓቱ፨
    - አክሊላተ፡ ነሢኦሙ፡ ለሠርጐከ፡ ዝንቱ፨
  50:
    - ሰላም፡ ለመቃብሪከ፡ ለደብረ፡ መድኃኒት፡ በየማና፨
    - እንተ፡ የዐውዳ፡ ላቲ፡ መንፈሰ፡ ሕይወት፡ ደመና፨
    - ከሣቴ፡ ብርሃን፡ ሰላማ፡ ሰዳዴ፡ ጽልመት፡ ወሙስና፨
    - ተሠርገወት፡ መቃብሪከ፡ ብርሃነ፡ ብዙኅ፡ ልዕልና፨
    - ወተፈወሱ፡ እምኔሃ፡ ሕሙማን፡ ዘቀርና፨
  51:
    - ሐለዩ፡ ማሕሌተ፡ በበዓልከ፡ እለ፡ ኪያከ፡ ተወከሉ፨
    - በስመ፡ እግዚአብሔር፡ አምላክ፡ ንጉሠ፡ ታሕቱ፡ ወላዕሉ፨
    - ወለእለ፡ ጸውዑ፡ ስመከ፡ ለለ፡ መዋዕሉ፨
    - እንዘ፡ ይብሉ፡ ስብሐተ፡ ጸጋ፡ ለሰላማ፡ ይደሉ፨
    - ሀቦሙ፡ እግዚኦ፡ ዐስበ፡ ጽድቅ፡ ለእሉ፨
---