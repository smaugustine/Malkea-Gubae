---
type: malkəʾ

subjects: [gabra-masqal-guteman]

stanzas:
  1:
    - ኣዐትብ፡ ገጽየ፡ በስመ፡ ሥሉሳን፡ አጋእዝትየ፨
    - ወበስመ፡ ማርያም፡ ድንግል፡ ዘተመሰለት፡ ሰማየ፨
    - ስብሐተ፡ መልክእከ፡ እንብብ፡ እንዘ፡ እከሥት፡ አፉየ፨
    - ገብረ፡ መስቀል፡ ቅላዕ፡ ባሕቱ፡ መንጦላዕተ፡ ግዙፍ፡ ልብየ፨
    - ወተናበበኒ፡ ቀዊመከ፡ ዝየ፨
  2:
    - ሰላም፡ ለዝክረ፡ ስምከ፡ መአድመ፡ ዜና፡ እምወይን፨
    - ዓዲ፡ እምናብሊስ፡ እንተ፡ ይሔውዞ፡ ለእዝን፨
    - ገብረ፡ መስቀል፡ ላዕሌከ፡ አመ፡ ተዐውቀ፡ ብርሃን፨
    - ተበሀሉ፡ መምህራኒከ፡ እለ፡ ነጸሩ፡ በዐይን፨
    - ዕበያተ፡ አምላክ፡ ንዋ፡ ላዕለዝ፡ ሕፃን፨
  8:
    - ሰላም፡ ለመትክፍትከ፡ አርዑተ፡ መስቀል፡ ዘጾረ፨
    - ወለዘባንከ፡ ሰላም፡ ምስለ፡ እንግድዓከ፡ ኅቡረ፨
    - ገብረ፡ መስቀል፡ ኤልያስ፡ እስመ፡ ዐረይከ፡ ገቢረ፨
    - ከመ፡ እንተ፡ የብስ፡ አመ፡ ኬድከ፡ ባሕረ፨
    - ሳሙኤል፡ ዘነጸረ፡ ግብረከ፡ አንከረ፨
  9:
    - ሰላም፡ ለሕፅንከ፡ ወለአእዳዊከ፡ እለ፡ ይረብባ፨
    - ምስለ፡ መዛርዕ፡ ለጸሎት፡ እለ፡ ያስተርክባ፨
    - ገብረ፡ መስቀል፡ አቡነ፡ ለገዳመ፡ ዋሊ፡ ኮከባ፨
    - እፎኑመ፡ እንዘ፡ ሕፃን፡ ዘኢያፍቀርከ፡ ሐሊባ፨
    - ለመንፈሳዊት፡ እምከ፡ ዘርኅሩኅ፡ ልባ፨
  20:
    - ሰላም፡ ለግንዘተ፡ ሥጋከ፡ ወለመቃብሪከ፡ በእማኄ፨
    - ዱያነ፡ ኵሎ፡ ዘያፌውስ፡ እለ፡ በኵለሄ፨
    - ስብሐተ፡ መልክእከ፡ አባ፡ ተወከፍ፡ ዘበይዋሄ፨
    - በከመ፡ ተወክፈ፡ ጸራይቀ፡ ብእሲት፡ ኤሎሄ፨
    - አመ፡ ዕለተ፡ ቅስት፡ ለገብርከ፡ ኩነኒ፡ ባላሔ፨
  21:
    - ስብሐተ፡ መልክእከ፡ አቅረብኩ፡ በአውሥኦ፡ ነገር፡ ሐጺር፨
    - አሐዱ፡ ምስለ፡ አሐዱ፡ እንዘ፡ አስተጻምር፡ በምዕር፨
    - ስብሐተ፡ መልክእከሰ፡ ኢይፌጽሞ፡ ጦማር፨
    - ባሕቱ፡ ሀበኒ፡ እግዚኦ፡ ገብረ፡ መስቀል፡ መምህር፨
    - ንስቲተ፡ ተውሳከ፡ ቀመር፨
    - አይቴኑመ፡ ምክሑ፡ ከመ፡ ኢይበሉኒ፡ ፀር፨
  22:
    - ፍዳ፡ አቅረብኩ፡ ለከ፡ ስብሐተ፡ መልክእከ፡ እንግዳ፨
    - አምኃ፡ ሕጸጽየ፡ ዝንቱ፡ ዘየሐጽጽ፡ እምድሬ፡ ተቅዳ፨
    - ገብረ፡ መስቀል፡ ርድአኒ፡ አመ፡ ዕለተ፡ ቅስት፡ ወዕለተ፡ ፍዳ፨
    - በረድኤትከ፡ እግዚኦ፡ በሀገረ፡ ሴዋ፡ ወውግዳ፨
    - ሠራዊተ፡ ንጉሥ፡ አግነይከ፡ እንዘ፡ ይብሉ፡ ጋዳ፨
  23:
    - አምኃ፡ ሰላም፡ አቅረብኩ፡ ለአቡክሙ፡ በአስተሐምሞ፡ ወጻህቅ፨
    - ከመ፡ ንጉሠ፡ ምድር፡ አኮ፡ አምኃ፡ ብሩር፡ ወወርቅ፨
    - ጻድቃነ፡ ለጋሶ፡ ወጉትማን፡ ወንጌላውያን፡ አዕጹቅ፨
    - አመ፡ ይረፍቁ፡ በቤተ፡ መርዓ፡ ምስለ፡ ኢየሱስ፡ ሊቅ፨
    - አርፍቁኒ፡ ምስሌክሙ፡ በሐዳስ፡ ምርፋቅ፨
tarafa_malke:
  1:
    - ሰላም፡ ለከ፡ ገብረ፡ መስቀል፡ ሐዊሳ፨
    - ትዌድሰከ፡ ከኒሳ፨
    - ደመና፡ ሰማይ፡ ወአንበሳ፨
    - ዘትጼዐን፡ ከመ፡ እንስሳ፨
  2:
    - ሰላም፡ ለከ፡ ገብረ፡ መስቀል፡ ዕንቈ፡ ተድላ፨
    - ከመ፡ ኦርያሬስ፡ ወእብላ፨
    - በስመ፡ ትስቡኤል፡ ርእሰ፡ መሐላ፨
    - ዘትረውጽ፡ በሰረገላ፨
  7:
    - ሰላም፡ ለከ፡ ኦአቡየ፡ መንፈሳዊ፡ ገብረ፡ መስቀል፡ ጻድቅ፨
    - አመ፡ ኵነኔ፡ ወድልቅልቅ፨
    - መንግሥተ፡ ሰማያት፡ ምርሐኒ፡ ዘኢየኀልቅ፨
    - ከመ፡ ዝናም፡ ይምርሖ፡ ለግሩም፡ መብረቅ፨
---