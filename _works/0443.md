---
type: malkəʾ

habtemichael: [51]

subjects: [daneel-qorqor]

stanzas:
  1:
    - ሰላም፡ ለዝክረ፡ ስምከ፡ ዘመዓድም፡ ዜናሁ፨
    - ወለሥዕርትከ፡ ሰላም፡ ዘፀምረ፡ ጌዴዎን፡ አርአያሁ፨
    - ዳንኤል፡ ያዕቆብ፡ ለእግዚአብሔር፡ ቍልዔሁ፨
    - ባርኮሙ፡ ለደቂቅከ፡ እለ፡ ውስተ፡ እዴከ፡ ናሁ፨
    - ከመ፡ ተባረከ፡ ኤፍሬም፡ እምክቡር፡ አቡሁ፨
  2:
    - ሰላም፡ ለርእስከ፡ ዘአሰነዮ፡ ምርታዳ፨
    - ወለገጽከ፡ ፍሡሕ፡ አምሳለ፡ ፀሓይ፡ ዘወርኀ፡ መርሙዳ፨
    - ዳንኤል፡ ፍቁሩ፡ ለጊዮርጊስ፡ ኮከበ፡ ልዳ፨
    - ዕቀበነ፡ ለደቂቅከ፡ አመ፡ ዕለተ፡ በቀል፡ ወፍዳ፨
    - ከመ፡ እም፡ ተዐቅብ፡ እምእኩይ፡ ወልዳ፨
  25:
    - ሰላም፡ ለግንዘተ፡ ሥጋከ፡ በዓፅፈ፡ ሃይማኖት፡ ዘለይ፨
    - ወለመቃብሪከ፡ ሰላም፡ በደብረ፡ ማርያም፡ ዓባይ፨
    - ዳንኤል፡ አቡሁ፡ ለኤዎስጣቴዎስ፡ ኅሩይ፨
    - ለእመ፡ ገብሩ፡ ተዝካረከ፡ እስከነ፡ ኅፍነ፡ ቈሪር፡ ማይ፨
    - አኮኑ፡ በዓለ፡ ጸጋ፡ ይድኅን፡ ነዳይ፨
  26:
    - አምኃ፡ ሰላም፡ አቅረብኩ፡ በዘተክህለኒ፡ ፍቅረ፨
    - እምነ፡ ብዝኀ፡ ፍቅርከ፡ ዘኢየኀልቅ፡ ነገረ፨
    - ዳንኤል፡ አቡየ፡ ዘትገብር፡ መንክረ፨
    - አምኃከ፡ ንሣእ፡ እግዚኦ፡ በዘይመጽእ፡ ድኅረ፨
    - ለዛማይ፡ ክረምት፡ ኂሩትከ፡ የሀቡ፡ መዝሙረ፨
  27:
    - ይትባረክ፡ እግዚአብሔር፡ በአፈ፡ ዘሥጋ፨
    - ዘወሀበኒ፡ ቃለ፡ ከመ፡ እወድስከ፡ እንበለ፡ ንትጋ፨
    - ዳንኤል፡ ፍቁሩ፡ ለገብረ፡ ናዝራዊ፡ ምሉአ፡ ጸጋ፨
    - በገዳም፡ ሰላማዊት፡ ዐቃቤ፡ ሥርዓታ፡ ወሕጋ፨
    - ወለረድኤትከ፡ ውስተ፡ ምድርነ፡ ያስተርኢ፡ ፈለጋ፨
---