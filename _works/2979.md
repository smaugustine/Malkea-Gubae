---
type: malkəʾ

chaine: [260]

subjects: [isidore]

stanzas:
  1:
    - በስመ፡ አብ፡ ወወልድ፡ ወመንፈስ፡ ቅዱስ፡ ትሥልስተ፡ መለኮት፡ ዋሕድ፨
    - እንተ፡ ኢይፈልስ፡ ክብሩ፡ ወኢይትወሀብ፡ ለባዕድ፨
    - ባሕርየ፡ ምግባር፡ ኤስድሮስ፡ ወዕንቈ፡ ሃይማኖት፡ መረግድ፨
    - ከመ፡ እንግር፡ ዜና፡ ጽድቅከ፡ ለዘይመጽእ፡ ትውልድ፨
    - ያንበልብል፡ በአጉየ፡ ጰራቅሊጦስ፡ ነስ፨
  2:
    - ሰላም፡ እብል፡ ለዝክረ፡ ስምከ፡ በእማኄ፨
    - እስመ፡ ተበፅዓ፡ ሞገሱ፡ እምስመ፡ መሳፍንት፡ እለ፡ ዮፍታሔ፨
    - ጽዱለ፡ ምግባር፡ ኤስድሮስ፡ ዘትበርህ፡ ውስተ፡ ኵለሄ፨
    - ናሁ፡ ወጠንኩ፡ ውዳሴከ፡ በሥምረተ፡ አምላክ፡ ኤሎሄ፨
    - እንዘ፡ አእኵቶ፡ አቀድም፡ እምዝንቱ፡ ስባሔ፨
  32:
    - ሰላም፡ ለመቃብሪከ፡ ውስተ፡ አምላካዊት፡ ምዕራፍ፨
    - ቤተ፡ ክርስቲያን፡ ይእቲ፡ ዘክበደ፡ ብዕላ፡ ትሩፍ፨
    - መስፍነ፡ ሠራዊት፡ ኤስድሮስ፡ ወርእሰ፡ ሰማዕታት፡ አእላፍ፨
    - ስጥወ፡ ይኩን፡ ጸሎትየ፡ ቅድመ፡ ገጽከ፡ ለዘልፍ፨
    - ከመ፡ ጼና፡ ዕጣን፡ ምዑዝ፡ ወመሥዋዕት፡ ውኩፍ፨
  33:
    - ኦሰማዕት፡ ተጋዳሊ፡ ውስተ፡ ዐውደ፡ ንጉሥ፡ ዐላዊ፨
    - ዘተሰቀልከ፡ ኤስድሮስ፡ አምሳለ፡ ኢየሱስ፡ ናዝራዊ፨
    - እምቅድመ፡ እፍልስ፡ ፍጡነ፡ እምዓፀደ፡ ሥጋ፡ ምድራዊ፨
    - አሕይወኒ፡ በጸሎትከ፡ ወሥልጣንከ፡ ማሕየዊ፨
    - አመ፡ ለመዊት፡ ዐርክከ፡ ደዊ፨
---