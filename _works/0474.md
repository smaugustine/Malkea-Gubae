---
type: poetry
# EMML 3417
titles:
  -
    gez: Sabʿā Nagaśt ḫaba ʾAngallagu
    en: “Where Seventy Kings Assembled…”

subjects: [george]

stanzas:
  1:
    - ሰብዓ፡ ነገሥት፡ ኀበ፡ አንገለጉ፡ በአኅብሮ፨
    - ዘከመ፡ ቆምከ፡ ጊዮርጊስ፡ ሃይማኖተ፡ ክርስቶስ፡ በአዝምሮ፨
    - ወበከመ፡ ነበርከሂ፡ ሱባዔ፡ ዓመታት፡ በተጽዕሮ፨
    - ከመ፡ እጽሐፍ፡ ለኵነኔከ፡ ወለሥቃይከ፡ ነገሮ፨
    - ሐታቴ፡ ኅቡእ፡ ምክር፡ ሀበኒ፡ አእምሮ፨
  2:
    - ፅዕለተ፡ ስሙ፡ ቅዱስ፡ ሶበ፡ ለልብከ፡ አኅዘኖ፨
    - በመንኖ፡ ኵሉ፡ እስከነ፡ አልባሰ፡ ዘትከድኖ፨
    - ክርስቶስሃ፡ ጊዮርጊስ፡ አመ፡ ቆምከ፡ በተአምኆ፨
    - ሞገሰ፡ ወርዛዌከ፡ ሶበ፡ ነጸረ፡ ወለላሕየ፡ ገጽከ፡ ሥኖ፨
    - መንክረ፡ ወመድምመ፡ ለንጉሥ፡ ኮኖ፨
  3:
    - ሃይማኖተ፡ አበው፡ ኦርቶደክሳዌ፡ አመ፡ ኮንከ፡ ዜናዌ፨
    - በዋሕድ፡ ህላዌ፡ ወሥላሴ፡ ግጻዌ፨
    - ጊዮርጊስ፡ ሶቤሃ፡ ዐፀደ፡ ሥዋይ፡ ወምንሳዌ፨
    - መሠጡከ፡ ወአዕረጉከ፡ ሐራ፡ ዱድያኖስ፡ አርዌ፨
    - ከመ፡ በግዕ፡ ዘአልቦ፡ ኖላዌ፨
  4:
    - ቀዊመ፡ ዕርቃንከ፡ በጉባዔ፡ አኅርው፡ ወተቀሥፎትከ፡ በአሥራው፨
    - ርእሰ፡ ኃዘን፡ ውእቱ፡ ወጥንተ፡ ሰቆቃው፨
    - እጉስ፡ መናስው፡ ጊዮርጊስ፡ በጤገነ፡ ሥቃይ፡ ቅልው፨
    - አመ፡ ይመጽእ፡ በስብሐቲሁ፡ እግዚአብሔር፡ ሕያው፨
    - ቃውምየ፡ ወቤዛየ፡ ደምከ፡ ክዕው፨
  70:
    - ምስለ፡ ፊቅጦር፡ ወአባዲር፡ ወመርቆሬዎስ፡ ፒሉፓዴር፨
    - ወምስለ፡ አኃዊከ፡ ኵሉ፡ ሰማዕታተ፡ ክርስቶስ፡ ፍቁር፨
    - ጊዮርጊስ፡ ነዓ፡ ለበዓልከ፡ ክቡር፨
    - እንዘ፡ ትሠርር፡ ነዓ፡ በማእከለ፡ ሰማይ፡ ወምድር፨
    - በፈረስከ፡ ዘይትለሐይ፡ ከመ፡ ባሕር፨
  71:
    - ተወኪፈከ፡ ጊዮርጊስ፡ አምኃ፡ ጸሎትየ፡ መባዐ፨
    - አቅረብኩ፡ ለከ፡ በኍልቈ፡ ሥቃይከ፡ ሰብዓ፨
    - ዘኢርእየ፡ ዐይን፡ ወዘእዝነ፡ ሥጋ፡ ኢሰምዐ፨
    - ዘባዕጽ፡ ኢየአምሮ፡ እንበለ፡ ብእሲ፡ ዘነሥአ፨
    - መጽሐፈ፡ ብርሃን፡ ዕሥየኒ፡ ወመና፡ ኅቡአ፨
tarafa_malke:
  1:
    - ሰላም፡ ለከ፡ አዕፅምቲከ፡ ቅዱስ፨
    - በእንተ፡ ሥቃይ፡ መብዕስ፨
    - ሐመደ፡ ሥጋከ፡ በደብረ፡ ይድራስ፨
    - ዘዘረዎ፡ ምስለ፡ ነፋስ፨
  2:
    - ሰላም፡ ለከ፡ ዕጉሠ፡ ጻማ፡ ወሕማም፨
    - እስከ፡ ሱባዔያት፡ አክራም፨
    - ከመ፡ ሕገ፡ ዓሣ፡ ጥቡስ፡ ወበሱል፡ በፍሕም፨
  4:
    - ሰላም፡ ለከ፡ ገድልከ፡ መንክር፨
    - ወሥቃይከ፡ መሪር፨
    - ከመ፡ ግዕዘ፡ ኃሠር፡ ጥዑል፡ ወደባሰ፡ ምድር፨
    - ዝርወ፡ አባል፡ መልዕልተ፡ ደብር፨
  5:
    - ሰላም፡ ለከ፡ ሥቃየ፡ ተሰብሮ፨
    - ወበልጓመ፡ ፈረስ፡ ትጽዕሮ፨
    - ኢያኅደግከ፡ ለክርስቶስ፡ ፍቅሮ፨
    - ጊዮርጊስ፡ ብእሴ፡ አእምሮ፨
---