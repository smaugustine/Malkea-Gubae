---
type: malkəʾ

subjects: [julitta]

stanzas:
  1:
    - ሰላም፡ ለዝክረ፡ ስምኪ፡ እምስመ፡ ዘመድኪ፡ ኵሉ፨
    - ዘየዐቢ፡ ጥቀ፡ ለመጽሐፍ፡ አርአያ፡ ባሕሉ፨
    - ኢየሉጣ፡ ሥርጉት፡ ለኮከበ፡ ያዕቆብ፡ ስነ፡ ጸዳሉ፨
    - ሰላም፡ በዲበ፡ መድር፡ ወቃለ፡ ስብሐት፡ በላዕሉ፨
    - መፍትው፡ ለኪ፡ ወለኪ፡ ይደሉ፨
  2:
    - ሰላም፡ ለሥዕርትኪ፡ በቅብአ፡ ደመ፡ ስምዕ፡ ዘርሕሰ፨
    - ወለርእስኪ፡ ሰላም፡ ዘተቀጸለ፡ ሞገሰ፨
    - ልዑለ፡ ቅዳሴ፡ አምላክ፡ አመ፡ ኪያኪ፡ ቀደሰ፨
    - አድነነ፡ ለኪ፡ ኢየሉጣ፡ አካለ፡ ነባልባል፡ ርእሰ፨
    - ወኀበ፡ ግዕዘ፡ ማይ፡ ለኪ፡ ግዕዞ፡ አፍለሰ፨
  3:
    - ሰላም፡ ለገጽኪ፡ በቀለመ፡ ሐዲስ፡ ሕይወት፨
    - ዘበውስቴቱ፡ ተሥዕሉ፡ ገጻተ፡ ሥላሴ፡ ገጻት፨
    - አንጌቤናይት፡ ወለት፡ ኢየሉጣ፡ ዘአበውኪ፡ ነገሥት፨
    - ያስተበፅዐኪ፡ ካልአትኪ፡ አንስት፨
    - በጸጋ፡ ወሀብት፨
  4:
    - ሰላም፡ ለቀራንብትኪ፡ ወለአዕይንትኪ፡ እምንዋም፨
    - እለ፡ ንቁሓተ፡ ኮና፡ ለተወክፎ፡ ሥቃይ፡ ግሩም፨
    - ኢየሉጣ፡ ክፍልኒ፡ ርስተ፡ መጻኢ፡ ዓለም፨
    - ዓለምየሰ፡ ዓለመ፡ ይእዜ፡ ወዮም፨
    - ተረስአተ፡ ሕልም፡ ይትረሳዕ፡ ከመ፡ ውእቱ፡ ሕልም፨
  5:
    - ሰላም፡ ለአእዛንኪ፡ ቅንዋተ፡ ኀጺን፡ እለ፡ ተወክፋ፨
    - ወለመላትሕኪ፡ ሰላም፡ ዘግብረ፡ ተጸፍዖ፡ አዝለፋ፨
    - ኢየሉጣ፡ ንግርኒ፡ ለኅዙን፡ ነገራተ፡ ኀሤት፡ ወተፋ፨
    - ወባርኪ፡ ዓመታትየ፡ እለ፡ ኅዳጣተ፡ ተርፋ፨
    - መብዝኅቶንሰ፡ በጌጋይ፡ ኀለፋ፨
  6:
    - ሰላም፡ ለአእናፍኪ፡ መዐዛ፡ መለኮት፡ እለ፡ ተመልኣ፨
    - ወለከናፍርኪ፡ ልሙጻት፡ እለ፡ ይከ<>ድና፡ ጽልኣ፨
    - ኢየሉጣ፡ ረስዪ፡ ኃጢአትየ፡ ኅቡአ፨
    - ሰብእሰ፡ ገፋኢ፡ መንገለ፡ ወፅአ፡ ወቦአ፨
    - ኅቡአተ፡ አርኩ፡ ይክሥት፡ ዘርእየ፡ ወሰምዐ፨
  7:
    - ሰላም፡ ለአፉኪ፡ ሥርዓተ፡ አርምሞ፡ ዘጠንቀቀ፨
    - ወለአስናንኪ፡ ሰላም፡ እለ፡ መነና፡ ስላቀ፨
    - አሪገኪ፡ ላዕለ፡ ኢየሉጣ፡ ወወሪደኪ፡ ዕመቀ፨
    - ኅሥሢ፡ በኢጐንድዮ፡ ኀበ፡ ተገድፈ፡ ወወድቀ፨
    - ንዋየ፡ ቤትኪ፡ ሰብእናየ፡ ወርቀ፨
  8:
    - ሰላም፡ ለልሳንኪ፡ ወለቃልኪ፡ ቅዳሴ፨
    - እለ፡ ያቄርባ፡ ዘልፈ፡ ለዘእንዘ፡ ዋሕድ፡ ሥላሴ፨
    - ኢየሉጣ፡ አክሊሉ፡ ለዓመተ፡ ምሕረት፡ እምድምሳሴ፨
    - ኪያኪ፡ እመ፡ ለአጥርዮ፡ አምጣነ፡ ኮንኩ፡ ኀሣሤ፨
    - ብፅዓን፡ ሊተ፡ ወለኪ፡ ውዳሴ፨
  9:
    - ሰላም፡ ለእስትንፋስኪ፡ መፍቅደ፡ ሕሙማን፡ ጥዒና፨
    - ወለጕርዔኪ፡ ሰላም፡ ከመ፡ ወይነ፡ ትእምርት፡ ዘምድረ፡ ቃና፨
    - ኢየሉጣ፡ ሰማዕት፡ ከመ፡ ቆምኪ፡ ውሳጤ፡ ርስና፨
    - ይዋሄ፡ ተምህርት፡ እሳትኪ፡ ወተሳተፈት፡ ኂርውና፨
    - እምእሳተ፡ ደብሩ፡ ለሙሴ፡ እንተ፡ ይእቲ፡ ሲና፨
  10:
    - ሰላም፡ ለክሳድኪ፡ ዕጉሠ፡ ተመትሮ፡ በሰይፍ፨
    - ወመትከፍትኪ፡ ሰላም፡ ክዱ(fol. 100r)ነ፡ ደመ፡ ስምዕ፡ ዐጽፍ፨
    - ኢየሉታ፡ ሰማይ፡ ልዕልተ፡ ልዕልና፡ ትሩፍ፨
    - ኢክህለ፡ ዐሪጎተኪ፡ ደመና፡ ሥቃያት፡ አእላፍ፨
    - ወበጺሖተኪ፡ ስእነ፡ ነበልባል፡ ዖፍ፨
  11:
    - ሰላም፡ ለዘባንኪ፡ መቅሠፍተ፡ ጥብጣቤ፡ ተዐጋሢ፨
    - ወለእንግድዓኪ፡ ሰላም፡ መንበረ፡ ልቡና፡ ነጋሢ፨
    - ኢየሉጣ፡ ልብኪ፡ ተራድኦ፡ ድኩም፡ እስመ፡ ኀሣሢ፨
    - ለረዲኦትየ፡ ኀይለኪ፡ ልበሲ፨
    - ሶበ፡ ምስሌየ፡ ተሣለቀ፡ ከይሲ፨
  12:
    - ሰላም፡ ለሕፅንኪ፡ አርዑተ፡ ሥቃይ፡ ዘክህለ፨
    - ወለአእዳውኪ፡ ሰላም፡ እለ፡ አስተባዝኃ፡ ገድለ፨
    - ኢየሉጣ፡ ኮንኪዮ፡ ለሰብእናየ፡ ምጽላለ፨
    - ኢይትሜነይ፡ ጊዜ፡ ሐሩር፡ እምአርዘ፡ ሊባኖስ፡ ቈጽለ፨
    - ወእምአየራት፡ ኢየኀሥሥ፡ ጠላ፨
  13:
    - ሰላም፡ ለመዛርእኪ፡ ማዕተበ፡ ሃይማኖት፡ እለ፡ ጾራ፨
    - ወለኵርናዕኪ፡ ክቡድ፡ ዘቀጥቀጠ፡ አርእስተ፡ ሐራ፨
    - ኢየሉጣ፡ ድሉት፡ _______
    - "[The remainder of the text is lost.]"
  14:
    - 
---