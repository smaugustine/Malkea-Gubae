---
type: malkəʾ

chaine: [188]

titles:
  -
    gez: Malkəʾa Qəddusān Ḫerān
    en: Image of the Good Saints
    
subjects: [righteous]

stanzas:
  1:
    - ሰላም፡ ለዝክረ፡ ስምክሙ፡ ዘኢይፌጽም፡ ጸሓፊ፨
    - ቢጸ፡ ኪሩቤል፡ አንትሙ፡ ወዘውገ፡ ሱራፊ፨
    - ቅዱሳን፡ ኄራን፡ ዘምስለ፡ አቢብ፡ ዘሀገረ፡ ሎፊ፨
    - ከመ፡ ታዕደወኒ፡ እምዓለመ፡ ጽልመት፡ ኀላፊ፨
    - አምኃ፡ ስብሐት፡ ለክሙ፡ አወፊ፨
  2:
    - ሰላም፡ ለርእስክሙ፡ ቆብዐ፡ ብርሃን፡ ዘከለሎ፨
    - እስእለክሙ፡ በተማህልሎ፨
    - ቅዱሳን፡ ኄራን፡ ምስለ፡ አቡናፍር፡ ወአባ፡ እብሎ፨
    - ከመ፡ ተሀቡኒ፡ ወትጸግዉኒ፡ ኵሎ፨
    - እመዝገበ፡ ጽድቅ፡ በሰማይ፡ ዘሀሎ፨
  25:
    - ሰላም፡ ለመቃብሪክሙ፡ ለርኅበ፡ ዓለም፡ በምልኡ፨
    - ወለፍልሰትክሙ፡ ሰላም፡ ወስተ፡ ገጸ፡ ሰማይ፡ ሳብዑ፨
    - ቅዱሳን፡ ኄራን፡ ኤዎስጣቴዎስ፡ ወአባ፡ በግዑ፨
    - ለገብርክሙ፡ ጊዜ፡ ይትከዐው፡ አንብዑ፨
    - አዕርግዎ፡ ሰማየ፡ ለግፍዑ፨
  26:
    - ለዝንቱ፡ ቃለ፡ ማሕሌት፡ ዘከናፍርየ፡ ነበባ፨
    - ጸሐፍዎ፡ ቅዱሳን፡ ለማርያም፡ በውስተ፡ ልባ፨
    - ቅዱሳን፡ ኄራን፡ ዘምስለ፡ ሳሙኤል፡ ወአባ፡ ጉባ፨
    - ያልዕለኒ፡ ጸሎትክሙ፡ ለዓለመ፡ ጽልመት፡ እምግባ፨
    - ወእመሠግራን፡ ብዙኅ፡ ላዕሌየ፡ ዘረባ፨
---