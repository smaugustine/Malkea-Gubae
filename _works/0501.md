---
type: malkəʾ

habtemichael: [22]

subjects: [alef]

stanzas:
  1:
    - ሰላም፡ ለዝክረ፡ ስምክ፡ ልዑለ፡ ጽዋዔ፡ እምጥንቱ፨
    - ወለሥዕርተ፡ ርእስከ፡ ሰላም፡ ዘአዳም፡ ሥነ፡ ርእየቱ፨
    - ትሩፈ፡ ምግባር፡ አሌፍ፡ ወዘውገ፡ ቅዱሳን፡ ተስዐቱ፨
    - ነፍስየ፡ ርኅብተ፡ ጽድቅ፡ ጸውዖተከ፡ ትፈቱ፨
    - እምግብረ፡ ዓለም፡ ባሕረ፡ ጌጋይ፡ ኢትጥፋዕ፡ በከንቱ፨
  2:
    - ሰላም፡ ለርእስከ፡ መናኔ፡ ጌራ፡ ወርቅ፡ ጽሩይ፨
    - ወለገጽከ፡ ሰላም፡ ተምሳሌ፡ ብሩህ፡ ፀሓይ፨
    - ዘኢያጌብረከ፡ አሌፍ፡ ፍቅረ፡ ኀላፊ፡ ንዋይ፨
    - ጊዜ፡ ሰአልኩከ፡ ዘምስለ፡ ብዙኅ፡ ብካይ፨
    - ታዕድወኒ፡ ነዓ፡ ለብእሲ፡ ጊጉይ፨
  24:
    - ሰላም፡ ለግንዘተ፡ ሥጋከ፡ ወለመቃብሪከ፡ ዘተሐትመ፨
    - በእደ፡ ጻድቃን፡ አሌፍ፡ እንተ፡ መነንከ፡ ዓለመ፨
    - ማዕከለ፡ አሕስአ፡ ገዳም፡ ኀበ፡ እግረ፡ ዮሐንስ፡ ቆመ፨
    - እምብዝኀ፡ ንዴት፡ ጊዜ፡ አሐውር፡ ገዳመ፨
    - አትልወኒ፡ በድኅሬከ፡ ወምርሐኒ፡ ፍጹመ፨
  25:
    - ናሁ፡ አቅረብኩ፡ በበ፡ መጠኑ፡ ወክፍሉ፨
    - መጠነ፡ ተጸዋዕከ፡ ኀበ፡ ክብር፡ ለክርስቶስ፡ በድምፀ፡ ቃሉ፨
    - በጽድቀ፡ ዚአከ፡ አሌፍ፡ እንተ፡ ተፈሣሕኩ፡ በውስተ፡ ኵሉ፨
    - ፍቅረ፡ እንቲአከ፡ ዘምስሌየ፡ የሀሉ፨
    - ኪዳነ፡ ቃልከ፡ በቅድሜየ፡ ወድኅሬየ፡ ይትሉ፨
---