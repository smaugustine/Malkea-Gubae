---
type: malkəʾ

subjects: [walatta-petros]

stanzas:
  1:
    - በስመ፡ እግዚአብሔር፡ ሕያው፡ ዘእምቅድመ፡ ዓለም፡ መንግሥቱ፨
    - እንዘ፡ በአካላት፡ ሥላስ፡ ወዋሕድ፡ በመለኮቱ፨
    - ለዝ፡ አምላክ፡ ወለተ፡ ጴጥሮስ፡ አመቱ፨
    - አርትዒ፡ ቃለ፡ አፉየ፡ እስመ፡ ድኩመ፡ ኀይል፡ ውእቱ፨
    - ውዳሴ፡ መልክእኪ፡ እንብብ፡ ወእትናገር፡ ቦቱ፨
  2:
    - ሰላም፡ ሰላም፡ ለዝክረ፡ ስምኪ፡ ሰላም፨
    - እምአስካለ፡ ወይን፡ ጥዑም፨
    - ወለተ፡ ጴጥሮስ፡ በጸጋ፡ ወላዲተ፡ ኵሉ፡ ዓለም፨
    - እስመ፡ ይቤሉኪ፡ ካህናተ፡ የማን፡ ወፅግም፨
    - ለባርኮቶሙ፡ ንዒ፡ እምልዑል፡ አርያም፨
  3:
    - ሰላም፡ ለሥዕርትኪ፡ ወለርእስኪ፡ ዘተቀጸለ፨
    - ዘትሩፋነ፡ ገድል፡ ጻድቃን፡ ወዘሰማዕታት፡ አክሊለ፨
    - ወለተ፡ ጴጥሮስ፡ ዜናኪ፡ እምአርእስተ፡ አድባር፡ ተልዕለ፨
    - ቦ፡ ጊዜ፡ ኀበ፡ መሀርኪ፡ ወንጌለ፨
    - ወቦ፡ ጊዜ፡ ዘጾርኪ፡ መስቀለ፨
  4:
    - ሰላም፡ ለገጽኪ፡ ዘተገልበበ፡ በግርማ፨
    - ወለቀራንብትኪ፡ ኪሩብ፡ ዘመልዕልተ፡ አዕይንት፡ ተሰይማ፨
    - ወለተ፡ ጴጥሮስ፡ እኅቶሙ፡ ለመላእክተ፡ ኀይል፡ ዘራማ፨
    - ታስተበፅዐኪ፡ በአእጋረ፡ ኀሤት፡ ቀዊማ፨
    - መቃብረ፡ ቅዱስ፡ ሥጋኪ፡ ደብረ፡ ፍቅር፡ ሬማ፨
  28:
    - ሰላም፡ ለበድነ፡ ሥጋኪ፡ በማየ፡ ንስሓ፡ ሕጹብ፨
    - ወለግንዘትኪ፡ ሰላም፡ በእደ፡ ኅሩያን፡ አርጋብ፨
    - እኅተ፡ ደናግል፡ ኃምስ፡ ወለተ፡ ጴጥሮስ፡ ጠባብ፨
    - ኢይትአጸው፡ በላዕሌኪ፡ ጽርሐ፡ ሰማያዊት፡ ከብካብ፨
    - አመ፡ መርዓዊ፡ ይመጽእ፡ በስብሐት፡ ዕጹብ፨
  29:
    - ሰላም፡ እብል፡ ዘዚአኪ፡ መቃብረ፨
    - ቅድመ፡ ዕረፍትኪ፡ ይብጻሕ፡ ኀበ፡ እዴኪ፡ አመረ፨
    - ለወለተ፡ ጴጥሮስ፡ አስቴር፡ ሃይማኖትኪ፡ ዘከብረ፨
    - እንዘ፡ ሥርወ፡ ሰግላ፡ ይመልሕ፡ ወእንዘ፡ ያፈልስ፡ ደብረ፨
    - ኵሉ፡ ዘርእየ፡ አንክሮ፡ አንከረ፨
  30:
    - ፍዳ፡ አቅረብኩ፡ ሰላመ፡ ለመልክእኪ፡ ክቡር፨
    - በዘአክሀለኒ፡ ሊተ፡ እግዚአብሔር፨
    - ወለተ፡ ኦኤጥሮስ፡ እምየ፡ ዘወለድክኒ፡ በፍቅር፨
    - አግዕዝኒ፡ በጸሎትኪ፡ እምቅኔ፡ ኃጢአት፡ ሙፋር፨
    - እስመ፡ አግዕዞቶ፡ ትፈቅድ፡ እግዝእት፡ ለገብር፨
---