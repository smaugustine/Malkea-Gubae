---
type: malkəʾ

subjects: [phib]

stanzas:
  1:
    - በኀይለ፡ እስትንፋስ፡ ኅቡእ፡ ዘይወፅእ፡ እምከርሥ፨
    - በኪነ፡ ኅሊና፡ ዘነፍስ፨
    - እማሕያቲከ፡ እንግር፡ ወዕበያቲከ፡ እኅሥሥ፨
    - እንተ፡ ኀደረ፡ ላዕሌከ፡ አገበረኒ፡ መንፈስ፨
    - ዕቍረ፡ ወርቅየ፡ አቢብ፡ ለብእሲ፡ ጽኑስ፨
  2:
    - ሰላም፡ ለቀጸላ፡ ርእስከ፡ ዘኢገብርዎ፡ ጠቢባን፨
    - ወኪነ፡ ግብሩ፡ መፍትው፡ ለዐይን፨
    - አባ፡ አቢብ፡ አበ፡ ብዙኃን፨
    - ተማሕፀንኩ፡ በቀጸላከ፡ አመ፡ ይበርሁ፡ ጻድቃን፨
    - በዲበ፡ ርእስየ፡ አንብር፡ ቀጸላ፡ ዘሥን፨
  3:
    - ሰላም፡ ሰላም፡ ለሥዕርተ፡ ርእስከ፡ ሥርጉት፨
    - በአካለ፡ ርስእ፡ ሲበት፨
    - ዘኢተወለጣ፡ ዲቤሃ፡ ቅብዐ፡ ኀጢአት፨
    - ተማሕፀንኩ፡ በሥዕርትከ፡ ከመ፡ ኢይርከበኒ፡ ሞት፨
    - ጸጕረ፡ አበሳየ፡ ምላሕ፡ አቢብ፡ ሰማዕት፨
  40:
    - ሰላም፡ ለመልክእከ፡ ነውረ፡ ዘአልቦ፨
    - ግማኔ፡ ጌጋይ፡ ዘኢቀርቦ፨
    - አቢብ፡ ንጹሕ፡ ወኅሩይ፡ እምተሐዝቦ፨
    - ማሕሌተ፡ መልክእከ፡ ለዘአቅረበ፡ እምዘቦ፨
    - መሐልይሁ፡ ባርክ፡ ወፀግዎ፡ ዐስቦ፨
  41:
    - ሰላም፡ ለፀአተ፡ ነፍስከ፡ ዕለታተ፡ ሰባዔ፨
    - እንዘ፡ ትረክብ፡ ካማ፡ ከማሁ፡ ትንሣኤ፨
    - ቀርነ፡ ዐቢይ፡ አቢብ፡ አመ፡ ኮንከ፡ ጸዋዔ፨
    - አቢብ፡ ሰማዕት፡ ሖርከ፡ በጕጓኤ፨
    - እንዘ፡ ትብል፡ አነ፡ ዘክርስቶስ፡ ቍልዔ፨
---