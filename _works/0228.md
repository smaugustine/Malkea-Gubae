---
type: malkəʾ

habtemichael: [162]

subjects: [mark]

stanzas:
  1:
    - ለአውታረ፡ ልብየ፡ ፍቅደ፡ ዓሥር፡ ወዳሲ፡ መልክእከ፡ ይድምፃ፨
    - ይዝብጦን፡ በኃይል፡ ረድኤትከ፡ ድሕንፃ፨
    - ብዕለ፡ እስክንድርያ፡ ማርቆስ፡ ወባሕርይ፡ ዘኢዐመፃ፨
    - ወአሰስል፡ ዓዲ፡ ግላ፡ ጽልመት፡ እምገጻ፨
    - ለኢአማኒት፡ ሰብእናየ፡ እንተ፡ ለከ፡ ዕፃ፨
  2:
    - ሰላም፡ ለዝክረ፡ ስምከ፡ አዕማደ፡ ማእዝን፡ ምስማካ፨
    - ለህላዌከ፡ ነባቢት፡ ወመንፈሳዊት፡ ታዕካ፨
    - ክቡር፡ ማርቆስ፡ ሐዋርያ፡ ቅድስት፡ ካቶሊካ፨
    - እስከ፡ አበጽሕ፡ ዘወጠንኩ፡ ለንባብየ፡ ባርካ፨
    - ወውስተ፡ ልብየ፡ አብርህ፡ ዘጥበብ፡ ዋካ፨
  33:
    - ምስለ፡ ላእካነ፡ ጽድቅ፡ ሐዋርያት፡ እለ፡ ጾሩ፡ ሕማማተ፨
    - ወእለ፡ ተዐገሡ፡ ሞተ፨
    - ማርቆስ፡ ነዓ፡ ከመ፡ ትትወከፍ፡ ስእለተ፨
    - ሰላምየ፡ ብእሴ፡ ንዴት፡ እንተ፡ አቅረብኩ፡ ንስቲተ፨
    - ወተሀሉ፡ በልብከ፡ ከዊኖ፡ ጽሕፍተ፨
---