---
type: malkəʾ

subjects: [afqaranna-egzi-d-gwegweben]

stanzas:
  1:
    - በስመ፡ እግዚአብሔር፡ ሕያው፡ ወማሕየዊ፡ ዘዋሕድ፡ ባሕርይሁ፨
    - ወሥሉስ፡ አካላቲሁ፨
    - አፍቀረነ፡ እግዚእ፡ እንግር፡ ውዳሴ፡ መልክእከ፡ በበ፡ ጾታሁ፨
    - ፈኑ፡ ሊተ፡ ይእዜ፡ አንቀጸ፡ ለብየ፡ ያርኁ፨
    - ጰራቅሊጦስሃ፡ መንፈሰ፡ ጸጋ፡ ዘፍጹም፡ ጸጋሁ፨
  2:
    - ሰላም፡ ለዝክረ፡ ስምከ፡ በስመ፡ እግዚአብሔር፡ ዘተጸውዐ፨
    - ወለሥዕርትከ፡ ጽሑድ፡ ዘተከለለ፡ ቆብዐ፨
    - አፍቀረነ፡ እግዚእ፡ ጳጳስ፡ ዘይንዕዳ፡ በአፍአ፨
    - ከመ፡ እክሥት፡ እምተሠውሮ፡ መድፍነ፡ ውዳሴ፡ ኅቡአ፨
    - በውስተ፡ ከርሥየ፡ ሐድስ፡ መንፈሰ፡ ርቱዐ፨
  26:
    - ሰላም፡ ለግንዘተ፡ ሥጋከ፡ በአፈወ፡ ዕፍረት፡ ወከርቤ፨
    - ወለመቃብሪከ፡ ሰላም፡ በኅዝአትከ፡ ጉግቤ፨
    - አፍቀረነ፡ እግዚእ፡ ገብርኤል፡ መልአከ፡ ስብሐት፡ ወይባቤ፨
    - ኢትኅድገኒ፡ ለሕዝብከ፡ በውስተ፡ ኵሉ፡ ምንዳቤ፨
    - እስመ፡ ዘእንበሌከ፡ ባዕድ፡ አልብነ፡ መጋቤ፨
  29:
    - ሰላም፡ ለበትረ፡ እዴከ፡ እምበትረ፡ አሮን፡ ዘዐብየ፨
    - ለፈውሰ፡ ብእሲ፡ ሕሙም፡ እስመ፡ አንቅዐ፡ ማየ፨
    - አፍቀረነ፡ እግዚእ፡ ግዘር፡ ዐቅመ፡ ኅሊናሁ፡ ኀለየ፨
    - በዝንቱ፡ ማሕሌትከ፡ እመ፡ ብእሴ፡ ትካዝ፡ ጸለየ፨
    - እስከነ፡ ይስዕር፡ መናፍስተ፡ ወይፌውስ፡ ድዉየ፨
  30:
    - አፍቀረነ፡ እግዚእ፡ በዕበይከ፡ ፍዳ፡ አቅረብኩ፡ ማሕሌተ፡ ውኁደ፨
    - ለእግዚአብሔር፡ ሰአሎ፡ ወአስተብቍኦ፡ ገሀደ፨
    - እምላዕሌየ፡ አቅልል፡ ጾረ፡ ኀጢአት፡ ክቡደ፨
    - እስመ፡ አብየ፡ ወተለዐለ፡ እምኀጢአተ፡ ሰብእ፡ ፈድፉደ፨
    - ዘከማየ፡ ሰብአ፡ ኢወለድከ፡ ወልደ፨
  31:
    - አምኃ፡ ሰላም፡ አቅረብኩ፡ ለመልክእከ፡ እስመ፡ ይደሉ፡ ንስቲተ፨
    - ነዳየ፡ አእምሮ፡ ወልድከ፡ መጠነ፡ ተክህለኒ፡ ሊተ፨
    - አፍቀረነ፡ እግዚእ፡ ክፍልየ፡ ዘረሰይኩከ፡ መክፈልተ፨
    - ውኩፈ፡ ይኩን፡ በቃልከ፡ ወኢይትኀደግ፡ እቱተ፨
    - እስመ፡ ወልድከ፡ አነ፡ ዘበጽድቅ፡ ወአቡየ፡ አንተ፨
---