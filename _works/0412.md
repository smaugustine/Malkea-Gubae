---
type: malkəʾ

habtemichael: [151]

subjects: [madhanina-egzi-d-bankol]

stanzas:
  1:
    - ናሁ፡ ልብየ፡ በእደ፡ ኅሊናየ፡ አስተሐመመ፨
    - ውዳሴ፡ መልክእከ፡ ይጽሐፍ፡ እንዘ፡ ይእኅዝ፡ ቀለመ፨
    - መድኃኒነ፡ እግዚእ፡ ባርክ፡ ከመ፡ ቃለ፡ ነቢይ፡ ቀደመ፨
    - እስመ፡ አንተ፡ ዘባረካሁ፡ ይትባረክ፡ ፍጹመ፨
    - ወዘረገምከ፡ ይከውን፡ ርጉመ፨
  2:
    - ሰላም፡ ለዝክረ፡ ስምከ፡ በሰሌዳ፡ መንፈስ፡ ሲሩክ፨
    - ስም፡ ቅዱስ፡ ወስም፡ ቡሩክ፨
    - መድኃኒነ፡ እግዚእ፡ ሥጋዊ፡ እንዘ፡ ዓዲከ፡ መልአክ፨
    - ለዝክረ፡ ስምከ፡ ስመ፡ ኢየሱስ፡ አምላክ፨
    - ልሳነ፡ ፍጡራን፡ ይገኒ፡ ወይሰግድ፡ ብርክ፨
  51:
    - ሰላም፡ ለመቃብሪከ፡ እንተ፡ ኀበ፡ ክርስቶስ፡ አስተርአየ፨
    - እንዘ፡ ይብል፡ ይትሐነጽ፡ መቃብረ፡ ሥጋከ፡ ዝየ፨
    - መድኃኒነ፡ እግዚእ፡ በሥጋ፡ ህየንተ፡ ዘጾርከ፡ ሥቃየ፨
    - ሥነ፡ ስብሐቲከ፡ እምስብሐተ፡ ጻድቃን፡ ዐብየ፨
    - ወብርሃንከ፡ ያከፍእ፡ ፀሓየ፨
  52:
    - ንስቲተ፡ ነገርኩ፡ ከመ፡ ኢይኩን፡ ዝንጋዔ፨
    - ስብሐተ፡ መልክእከ፡ አባ፡ ወዝክረ፡ ስምከ፡ በጽዋዔ፨
    - መድኃኒነ፡ እግዚእ፡ ባሕቱ፡ ተወከፍ፡ ቅድመ፡ ጉባኤ፨
    - ሕገ፡ ተወክፈ፡ እግዚእከ፡ ቅድመ፡ ያጠይቅ፡ ትንሣኤ፨
    - እምእደ፡ አሐቲ፡ ብእሲት፡ ጸራይቀ፡ ክልኤ፨
---