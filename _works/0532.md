---
type: malkəʾ

habtemichael: [261]

subjects: [tansea-madhen-d-asa]

stanzas:
  1:
    - ናሁ፡ ወጠንኩ፡ ለመልክእከ፡ ውዳሴሁ፨፨
    - እንዘ፡ አስተዋድድ፡ በበ፡ ጾታሁ፨
    - ተንሥአ፡ መድኅን፡ ጻድቅ፡ ተራድአኒ፡ ለለ፡ ጊዜሁ፨
    - ከመ፡ ዘይረድኦ፡ ዐርክ፡ ጊዜ፡ መከራሁ፨
    - እስመ፡ አጽአቀኒ፡ ሊተ፡ ለዓለም፡ ሥራሁ፨
  2:
    - ሰላም፡ ለዝክረ፡ ስምከ፡ ኀበ፡ ዐምደ፡ ብርሃን፡ ዘተሥዕለ፨
    - በእደ፡ ፈጣሪ፡ ኬንያ፡ ዘኢየአምር፡ በቀለ፨
    - ተንሥአ፡ መድኅን፡ ክቡር፡ ኀበ፡ ስምከ፡ ተልዕለ፨
    - ኢይኩን፡ ሕጸተ፡ ማይ፡ ወህጠተ፡ ሥርናይ፡ እክለ፨
    - ባሕቱ፡ ለአምክከ፡ ሰአሎ፡ ስኢለ፨
  4:
    - ሰላም፡ ለርእስከ፡ ሥርግወ፡ ሠናይ፡ አስኬማ፨
    - በመዋዕሊሁ፡ ለአባ፡ ከሣቴ፡ ብርሃን፡ ሰላማ፨
    - ተንሥአ፡ መድኅን፡ ሐዋርያ፡ ክሉለ፡ ሞገስ፡ ወግርማ፨
    - ይኩነነ፡ ረድኤትከ፡ ከመ፡ ዘውስተ፡ ፀምር፡ ቃማ፨
    - ወበረድኤትከ፡ ይርኅቅ፡ መስቴማ፨
  6:
    - ሰላም፡ ለቀራንብቲከ፡ መአድማነ፡ እለ፡ ኮና፨
    - ከመ፡ ዐይነ፡ ርግብ፡ ሠናይት፡ ወከመ፡ ዖፍ፡ ብርጋና፨
    - ተንሥአ፡ መድኅን፡ ኅሩይ፡ ለደብረ፡ ዓሥዓ፡ ጸወና፨
    - አስትየነ፡ ወይነ፡ ሃይማኖት፡ በማኅፈደ፡ ዚአከ፡ ንጽሕና፨
    - እስመ፡ ነጽፈ፡ ጤግሮስ፡ ሙስና፨
  7:
    - ሰላም፡ ለአዕይንቲከ፡ ምሥጢረ፡ መለኮት፡ እለ፡ ርእያ፨
    - ውስተ፡ መንበሩ፡ ለአብ፡ አምላከ፡ ጳውሎስ፡ ሐዋርያ፨
    - ተንሥአ፡ መድኅን፡ ኀቤከ፡ በቅድመ፡ ሰላማ፡ ኬንያ፨
    - ሰገዱ፡ ወአስተብረኩ፡ ሕዝበ፡ ደብረ፡ ዓሣ፡ ሶርያ፨
    - እስመ፡ አንተ፡ ለሕዝብከ፡ መድኃኒት፡ ነያ፨
  39:
    - ሰላም፡ ለአእጋሪከ፡ እለ፡ ኤላ፡ ለሕዋጼ፨
    - ደብረ፡ አስቦ፡ ለተጋድሎ፡ በኢልማደ፡ ሰብእ፡ ድንጋፄ፨
    - ምስለ፡ ሕዝቅኤል፡ ሰይፍከ፡ ወአሌፍ፡ ማኅጼ፨
    - በኀይለ፡ ጸሎትከ፡ አባ፡ እንተ፡ አድከምከ፡ ዐመጻ፨
    - ፍሬ፡ ረድኤትከ፡ ዲቤነ፡ ለይኩን፡ ሠራጼ፨
  40:
    - ሰላም፡ ለሰኳንዊከ፡ እምፍና፡ እግረ፡ ወልድ፡ እለ፡ ኢድኅፃ፨
    - አመ፡ ደብረ፡ ሐውዜን፡ ሖርከ፡ ታርኁ፡ አንቀጻ፨
    - ተንሥአ፡ መድኅን፡ በኵረ፡ ጽድቅ፡ ውሳጤ፡ ሀገርከ፡ ኆፃ፨
    - ደፊነከ፡ ቅዕበተ፡ ለግብጻዊ፡ ዘልማደ፡ ቤቱ፡ ዐመጻ፨
    - ትትካፈል፡ እምእሊአከ፡ ክፍለ፡ ርስት፡ ዕፃ፨
  49:
    - ሰላም፡ ለመቃብሪከ፡ ለደብረ፡ ዓሣ፡ ገቦሃ፨
    - እንተ፡ ለጉቡኣን፡ ኵልነ፡ ኮነተነ፡ ምክሐ፨
    - ተንሥአ፡ መድኅን፡ አቡነ፡ እንተ፡ ኖምከ፡ በውሳጤሃ፨
    - ዕቀበነ፡ በተኣምሪከ፡ በከመ፡ ንቤ፡ አሜሃ፨
    - ከመ፡ ኢይብጽሐነ፡ ሞት፡ ሀበነ፡ ንሥሓ፨
  50:
    - ሰላም፡ ለፍልሰተ፡ ሥጋከ፡ በእደ፡ ጻድቃን፡ ስድስቱ፨
    - እምበአትከ፡ ላዕላይ፡ ያውርዱከ፡ ኀበ፡ ታሕቱ፨
    - ተንሥአ፡ መድኅን፡ አቡነ፡ ለክርስቶስ፡ መጋቤ፡ ቤቱ፨
    - አንተኑ፡ በዓለ፡ መካልይ፡ ዐሠርቱ፨
    - እንተ፡ ተሠየምከ፡ በአድባር፡ ሰብዓቱ፨
  51:
    - ተንሥአ፡ መድኅን፡ ተወኪፈከ፡ ዘአወፈይኩከ፡ ዘንተ፨
    - አምኃ፡ ልሳንየ፡ ኃምሣ፡ ወዘይተሉ፡ ምእተ፨
    - ጊዜ፡ አንበበ፡ ካህን፡ ዘትሬስዮ፡ ቅጽበተ፨
    - ዘይፌውስ፡ ደዌ፡ ሕሙማን፡ ወዘያነሥእ፡ ምዉተ፨
    - ለኅጡአ፡ ምግባር፡ ገብርከ፡ ሀበኒ፡ ዕሤተ፨
tarafa_malke:
  1:
    - ሰላም፡ ለመጽአትከ፡ እምግብጽ፡ ክፍለ፡ ኤፍራታ፨
    - ለኢትዮጵያ፡ ውስቴታ፨
    - ተንሥአ፡ መድኅን፡ አቡነ፡ በረከተ፡ ኤልያስ፡ ዘሰራጵታ፨
    - ሰውረነ፡ ለደቂቅከ፡ አመ፡ ይከውን፡ ሐተታ፨
    - ወአመ፡ ታገብእ፡ ምድር፡ ዘነሥአት፡ ማሕፀንታ፨
  2:
    - ሰላም፡ ለከ፡ ተንሥአ፡ መድኅን፡ ምሉአ፡ በረከት፡ ወሣህል፨
    - ከመ፡ ሐዋርያ፡ ዘጽድቅ፡ ማርይቆስ፡ ኀያል፨
    - በጸሎትከ፡ ኲናት፡ ወዘሰይፍከ፡ ወንጌል፨
    - ሰዐርከ፡ በኀይልከ፡ ጋኔነ፡ ዐመጻ፡ ወቀትል፨
    - ዘለዘርአ፡ ብእሲ፡ አቀመ፡ መስገርቶ፡ ለሐጕል፨
---