---
type: quasi-malkəʾ

chaine: [6]

titles:
  -
    gez: Malkəʾa Śəqāyu la-Giyorgis
    en: Image of the Torture of George

subjects: [george]

stanzas:
  1:
    - መልክአ፡ ሥቃይ፡ ሥዑለ፡ መጽሔተ፡ ሥጋከ፡ አርአየ፨
    - እምአመ፡ ትቤ፡ ለሊከ፡ እስከ፡ ፈጸምከ፡ ሥቃየ፨
    - ኦጊዮርጊስ፡ በዐውደ፡ ነገሥት፡ በዝየ፨
    - እመውት፡ አነ፡ በስሙ፡ ለዘሞተ፡ በእንቲአየ፨
    - ወህየንተ፡ ደሙ፡ ክቡር፡ አክዑ፡ ደምየ፨
  2:
    - ኣማሕፀንኩከ፡ በቀዊሞትከ፡ በቅድመ፡ ነገሥት፡ ዐላውያን፨
    - ከመ፡ ታማሕፅነኒ፡ በርትዕ፡ መጠነ፡ ብከ፡ ሥልጣን፨
    - ኦጊዮርጊስ፡ ደብረ፡ ግፉዓን፨
    - ብዙኀ፡ እስመ፡ ገፍዑኒ፡ ምቅድሐ፡ ተውላጥ፡ ዘመን፨
    - ወመድሎተ፡ ጕህሉት፡ ብዙኅ፡ ሐሳዊ፡ ልሳን፨
  3:
    - ኣማሕፀንኩከ፡ በተአስሮትከ፡ ድኅሪተ፡ በአሕባል፨
    - ከመ፡ ኢትርስአኒ፡ ሊተ፡ ጊዮርጊስ፡ ኀያል፨
    - ዝናመ፡ ምሕረት፡ ያዝንሙ፡ እምሕረተ፡ ሰማይ፡ ቃል፨
    - ጸሎትከ፡ ወስእለትከ፡ ደመናተ፡ ሰማይ፡ ልዑል፨
    - እምተስፋ፡ ልምላሜ፡ በዘተዐርቀ፡ ሕይወትየ፡ ሐቅል፨
  45:
    - አማሕፀንኩከ፡ በፍጻሜ፡ ስምዕከ፡ ጊዜ፡ ተጋድሎ፡ ፍጹመ፨
    - ለእለ፡ ከዐዉ፡ ደመከ፡ ወለለ፡ አውዐዩ፡ ዘዚአከ፡ ዐፅመ፨
    - ኦጊዮርጊስ፡ ከመ፡ ተጋድልከ፡ ቅድመ፨
    - ተጋደለ፡ ምስለ፡ ፀርየ፡ ኢይጽብአኒ፡ ዳግመ፨
    - ወኢታርእየኒ፡ ጸብአ፡ ፀር፡ ግሩመ፨
  46:
    - ሃይማኖተ፡ ሥሉስ፡ ቅዱስ፡ እንዘ፡ ትሰብክ፡ ፍጹመ፨
    - ተጋደልከ፡ ገድለ፡ ፯አክራመ፨
    - ጊዮርጊስ፡ ዘኢተአምር፡ ድካመ፨
    - አድኅነኒ፡ እመፅራርየ፡ ኢይጽብኡኒ፡ ዳግመ፨
    - ወኢያርእዩኒ፡ መደንግፀ፡ ሕልመ፨
  47:
    - ዘአስተጋባእኩ፡ በምድረ፡ ሥቃይከ፡ ዘተዘርአ፨
    - ሥርናየ፡ ውዳሴከ፡ መባዐ፡ ተወከፈኒ፡ ኅቡአ፨
    - እመሰ፡ ትብለኒ፡ ሰፍረ፡ ነገሩ፡ ኢመልአ፨
    - መለኮትኒ፡ ፍቅርከ፡ ዘበፍቅረ፡ ሰብእ፡ ተሰብአ፨
    - ኢየኀሥሦ፡ ለሰብእ፡ እምኀይሉ፡ ዘወፅአ፨
---