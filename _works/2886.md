---
type: malkəʾ

chaine: [167]

subjects: [michael]

stanzas:
  1:
    - እኁዛነ፡ አርማሕ፡ ወማእፀድ፨
    - ማኅበረ፡ ሚካኤል፡ ተስዓ፡ ወትስዐቱ፡ ነገድ፨
    - _____
    - _____ ዐጽፍክሙ፡ ዘነጐድጓድ፨
    - _____ በነድ፨
  2:
    - _____
    - _____ ፈ፡ መልክእከ፡ እጽሐፍ፡ መጽሐፈ፡ ብርሃን፨
    - ሚካኤል፡ ዜናዊ፡ ጸአተ፡ እስራኤል፡ እምዖን፨
    - ነዓኒ፡ ከመ፡ እንግርከ፡ እንተ፡ ዘብየ፡ ኀዘን፨
    - መፍትው፡ ይንግርዎ፡ ለአርክ፡ ምእመን፨
  3:
    - ሰላም፡ ለዝክረ፡ ስምከ፡ ዘጥቀ፡ ተሞገሰ፨
    - እስከ፡ በኀይላት፡ ከብረ፡ ወበሊቃናት፡ ረአሰ፨
    - ጊዜ፡ ተከዝኩ፡ ትካዘ፡ ወጊዜ፡ ኀጣዕኩ፡ ፈውሰ፨
    - ቅድመ፡ ሥዕልከ፡ ሚካኤል፡ ሶበ፡ እትመሀላል፡ አንሰ፨
    - እንዘ፡ ይብል፡ ነየ፡ ንበበኒ፡ ሥልሰ፨
  4:
    - ሰላም፡ ለድምድማከ፡ የማነ፡ ልዑል፡ ዘደለላ፨
    - ሚካኤል፡ ቀዋሚ፡ በመቅደሰ፡ ሰማይ፡ ጌርጌላ፨
    - ይእተ፡ ጊዜ፡ በጺሐከ፡ በሰረገላ፨
    - ለኀይድ፡ ወለመሢጥ፡ ሶበ፡ ይትኤገለኒ፡ ተኵላ፨
    - በመርብረቀ፡ አሕፃከ፡ ሚካኤል፡ ተድላ፨
  5:
    - ሰላም፡ ለርእስከ፡ ዘይትቄጸል፡ ጽድቀ፡
    - አኮ፡ አኮ፡ ብሩር፡ ወወርቀ፨
    - ሚካኤል፡ አውቅየ፡ ወማእምርየ፡ ጥዩቀ፨
    - ከመ፡ ታደንግፆ፡ ለአበ፡ ደምየ፡ ሕቀ፨
    - ቅድመ፡ ገጽየ፡ አንጦልዕ፡ መብረቀ።
  6:
    - ሰላም፡ ለስእርተ፡ ርእስከ፡ ዘኢይትከሀል፡ ለኈልቆ፨
    - ወዕፁብ፡ ካዕበ፡ ለርእዪ፡ ወለጠይቆ፨
    - ሚካኤል፡ ነዓ፡ ፀረ፡ ሕይወትየ፡ ለተዳድቆ፨
    - ሰማይ፡ እንከ፡ ለይጽብቦ፡ ወስፍሐ፡ ዓለም፡ ታጽእቆ፨
    - አፍሓመ፡ ገጽከ፡ ያኅቱ፡ እምሰማይ፡ በሪቆ፨
  7:
    - ሰላም፡ ለፍጽምከ፡ እምስዕለ፡ እሳት፡ ዘተቀልመ፡
    - ቃለ፡ መፍርሃ፡ ወኅቡአ፡ ስመ፨
    - ሚካኤል፡ ግሩም፡ እንተ፡ ትትአጸፍ፡ አፍሓም፨
    - ሀቦ፡ ለፀርየ፡ ዘይነብበኒ፡ ሕሠመ፨
    - ልሳነ፡ ፍጹመ፡ ወአፈ፡ በሀመ፨
  8:
    - ሰላም፡ እብል፡ ለገጽከ፡ ሥኖ፨
    - ዘየኀቱ፡ ጥቀ፡ እምዕንቈ፡ ኢያስጲድ፡ ወሰርዲኖ፨
    - ሚካኤል፡ ስመረኒ፡ በኢመንኖ፨
    - ዘተገደፍኩ፡ ላዕሌከ፡ ኀበ፡ ዘትክል፡ አድኅኖ፨
    - ሚላዕሌየ፡ ዘኮነ፡ ከዊኖ፨
  23:
    - ሰላም፡ ለአክናፊከ፡ እለ፡ ሥርግዋት፡ በርስን፨
    - ዖፈ፡ ነደ፡ እሳት፡ ዘሑረትከ፡ በሥን፨
    - ሚካኤል፡ ዐቢይ፡ መልአከ፡ ብርሃን፨
    - ተናበበኒ፡ እምድኅሬየ፡ ከመ፡ ድምፀ፡ መጥቅዕ፡ ወቃርን፨
    - በቃለ፡ ነጐድጓድ፡ ገዚፍ፡ ወፋጻ፡ ቀጢን፨
  24:
    - ሰላም፡ ለአክናፊከ፡ ከመ፡ መብረቅ፡ እለ፡ ነጠራ፨
    - ለድምሳሴ፡ ወለገሞራ፨
    - ሚካኤል፡ ዘሖርከ፡ ቅድመ፡ ትዕይንቶሙ፡ ለድዮስጶራ፨
    - ኀይለከ፡ ርእያ፡ ወትእምርተከ፡ ኀጺራ፨
    - ተከፍለት፡ ባሕር፡ ወፈርሀት፡ ኤርትራ፨
  28:
    - ሰላም፡ ለሕንጋዛቲከ፡ አፈዋተ፡ ብርሃን፡ ምሉእ፨
    - ዘይሔውዝ፡ ፈድፉደ፡ እምገነተ፡ ከርካዕ፨
    - መኑ፡ ከማከ፡ ከመ፡ ከማከ፡ ካልእ፨
    - ኪማኤል፡ ብሂል፡ ዕፁብ፡ ነገር፡ ሳቡእ፨
    - ገብርኤል፡ ብሂል፡ አምላክ፡ ወሰብእ፨
  52:
    - ሰላም፡ ለቆምከ፡ ለስብሐተ፡ ልዑል፡ ክዳና፨
    - ወአክሊለ፡ ብእሲ፡ አዳም፡ ኢኮነ፡ ከመ፡ መጠና፨
    - ሚካኤል፡ አዕርግ፡ ቍርባነ፡ አፉየ፡ መና፨
    - እንተ፡ አቅረብት፡ ለከብርከ፡ ንስቲተ፡ መሀና፨
    - ሰማየ፡ ሰማያተ፡ እሕልፍ፡ ወአእዱ፡ ደመና፨
  53:
    - ሰላም፡ ለመልክእከ፡ ነበልባለ፡ እሳት፡ በሐቢ፨
    - ዘበኵሕ፡ ፈድፉደ፡ እምአፍሓመ፡ እሳት፡ ዘነሃቢ፨
    - ሚካኤል፡ አንተ፡ በዲበ፡ አእላፍ፡ ኀቢ፨
    - ዐቃቢ፡ ለነፍስ፡ ኵሉ፡ ፍጥረት፡ ዐቃቢ፨
    - አማን፡ ረቢ፡ እመላእክት፡ ሚካኤል፡ የዐቢ፨
  54:
    - ሰላም፡ ለመልክእከ፡ ነደ፡ እሳት፡ ዘያውዒ፨
    - መልአከ፡ ኀያላን፡ አንተ፡ ወሥልጣነ፡ ሞት፡ ጸባኢ፨
    - ሚካኤል፡ ረሲ፡ ላዕለ፡ ፀርየ፡ ገፉዒ፨
    - አፈ፡ ከለባት፡ ወልሳነ፡ አርዌ፡ ጸላኢ፨
    - በአፈ፡ ኲናት፡ በሊሕ፡ ወእሳት፡ በላዒ፨
  55:
    - ሰላም፡ እብል፡ ለኵሎን፡ መልክእከ፡ በውዳሴ፨
    - ዘመራሕኮሙ፡ ሚካኤል፡ ጊዜ፡ ፀአቶሙ፡ ለሕዝበ፡ ራምሴ፨
    - ለዝ፡ መልአክ፡ መልአከ፡ ቅዳሴ፨
    - ንግሩ፡ ኀይሎ፡ ቤተ፡ ያዕቆብ፡ ወአውሴ፨
    - ወመንከሮሂ፡ አሮን፡ ወሙሴ፨
  56:
    - ውዳሴ፡ መልክእከ፡ ዘንተ፡ እንበይነ፡ ዘአቅረብኩ፡ ለከ፡ በግናይ፨
    - ተኀፊርየ፡ ኢይግባእ፡ ዘሰአልኩከ፡ ነዳይ፨
    - አስምዐኒ፡ እስኩ፡ ቃለ፡ ፍትሕከ፡ ዐባይ፨
    - እሰብከከ፡ ሚካኤል፡ በኀይለ፡ ሠለስቱ፡ ፀሓይ፨
    - ወበስመ፡ ማርያም፡ ድንግል፡ ዳግሚት፡ ሰማይ፨
---