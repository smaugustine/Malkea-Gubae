---
type: malkəʾ

subjects: [david]

stanzas:
  1:
    - ሰላም፡ ለፅንሰትከ፡ ድኅረ፡ ኵሎሙ፡ አኃዊከ፨
    - ወለልደትከ፡ ትለድ፡ ወላዲ፡ አማልክት፡ አምላክ፨
    - መሠረተ፡ መንግሥት፡ ዳዊት፡ ወልበ፡ ፈጣሪ፡ ልብከ፨
    - ባርከኒ፡ ባርከኒ፡ ከመ፡ እግርከ፡ ስመከ፨
    - እስመ፡ መርገም፡ ይትረገም፡ በቡሩክ፡ ቃልከ፨
  2:
    - ሰላም፡ ለዝክረ፡ ስምከ፡ ወለሥዕርተ፡ ርእስከ፡ ሠርጐ፡ ርእስ፨
    - ምስለ፡ ገጽከ፡ ቅዱስ፨
    - ትሑተ፡ ልቡና፡ ዳዊት፡ እንዘ፡ ላዕለ፡ ነገሥት፡ ንጉሥ፨
    - ተወልደት፡ እምከርሥከ፡ ዳዊት፡ ከርሥ፨
    - ብሉየ፡ ልደት፡ ትለድ፡ በልደት፡ ሐዲስ፨
  24:
    - ሰላም፡ ለመቃብሪከ፡ ውስተ፡ ኬብሮን፡ ርስቱ፨
    - ለአበ፡ አቡከ፡ ካሌብ፡ እንተ፡ አጥረያ፡ በቀስቱ፨
    - እግዚአብሔር፡ ይትባረክ፡ ዘመንግሥትከ፡ መንግሥቱ፨
    - ዳዊት፡ ድኅረ፡ ተነሥተ፡ ሕንጻ፡ ቤተ፡ ሥጋከ፡ ዝንቱ፨
    - እስመ፡ ለክርስቶስ፡ ለቤትከ፡ ቤቱ፨
  29:
    - ኦእግዚአብሔር፡ ሉአ፡ ምሕረት፡ ወአስተርእዮ፨
    - ለዳዊት፡ ልብከ፡ እንተ፡ ሰረይከ፡ ጌጋዮ፨
    - እንዘ፡ ይብል፡ አበስኩ፡ ለቀቲለ፡ ሥርዓት፡ ኦርዮ፨
    - መሐረኒ፡ እምሕር፡ ከማሁ፡ ለምሕረትከ፡ ዕበዮ፨
    - ለእለ፡ በተስፋ፡ ሀለዉ፡ ወብዙኅ፡ ጸልዮ፨
---