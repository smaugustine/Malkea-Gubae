---
type: malkəʾ

chaine: [177]

titles:
  -
    gez: Malkəʾa Maṭlali
    en: Image of Refreshing

subjects: [mary]

masgabbiya:
  1:
    - እወጥን፡ አንሰ፡ ለውዳሴ፡ መልክእኪ፡ በተላጽቆ፨
    - እምብዙኅ፡ ወፍድፉድ፡ ንስቲተ፡ ለአጠይቆ፨
    - መዐዛ፡ ጴጥሮስ፡ ማርያም፡ ዕፍረተ፡ ጳውሎስ፡ ዘደማስቆ፨
    - ረስይኒ፡ እግዝእትየ፡ ለውዳሴኪ፡ መሰንቆ፨
    - ምስለ፡ ሐዋርያት፡ እሕሊ፡ ወእዜኑ፡ ጽድቆ፨
stanzas:
  1:
    - ሰላም፡ ለዝክረ፡ ስምኪ፡ አምሳለ፡ ስቴ፡ ወይን፡ መጥለሊ፨
    - ወለሥዕርትኪ፡ ስኑያት፡ እምጽሕደተ፡ ሜላት፡ ግብረ፡ ፈታሊ፨
    - ማርያም፡ ድንግል፡ መራኁተ፡ ጴጥሮስ፡ ቢጸ፡ ጳውሊ፨
    - አርኅዊ፡ ማዕፆ፡ ልብየ፡ በረድኤትኪ፡ ከሃሊ፨
    - ከመ፡ አሳፍ፡ ወኤማን፡ ማሕሌተኪ፡ እሕሊ፨
  2:
    - ሰላም፡ ለርእስኪ፡ ወለገጽኪ፡ ጽጌ፡ ረዳ፨
    - ለቀራንብትኪ፡ ሰላም፡ ወለአዕይንትኪ፡ ቤዘ፡ መርሙዳ፨
    - ጽንዐ፡ ስብከቱ፡ ማርያም፡ ለእንድርያስ፡ መምህረ፡ ልዳ፨
    - አጽንዒ፡ በረድኤትኪ፡ ለሥርወ፡ ሕይወትየ፡ ድዳ፨
    - ኢያንቀልቅልዋ፡ ነፋሳት፡ ጊዜ፡ ነፍሑ፡ ዐውዳ፨
  12:
    - ሰላም፡ ለፀአተ፡ ነፍስኪ፡ ወለበድነ፡ ሥጋኪ፡ ማኅፈዳ፨
    - ለግንዘትኪ፡ ወዝኅርኪ፡ ወለፍልሰትኪ፡ ፈዳዬ፡ ዕዳ፨
    - ክብረ፡ ማትያስ፡ ማርያም፡ ዘተሠይመ፡ ድኅረ፡ ይሁዳ፨
    - በኍልቈ፡ አዕናቍ፡ እለ፡ ተሰክዓ፡ ውስተ፡ ልብሰ፡ ክህነት፡ እንግዳ፨
    - ተወከፊ፡ ማሕሌትየ፡ ዘአባእኩ፡ ጋዳ፨
tarafa_malke:
  1:
    - ስብሐት፡ ለኪ፡ ማርያም፡ በአፈ፡ ኵሉ፡ ዘሥጋ፨
    - ስብሐት፡ ለኪ፡ ማርያም፡ በአፈ፡ መላእክት፡ እንበለ፡ ንትጋ፨
    - ስብሐት፡ ለኪ፡ ማርያም፡ ለደብተራ፡ ስምዕ፡ ታቦተ፡ ሕጋ፨
    - ስብሐት፡ ለኪ፡ ማርያም፡ በውስተ፡ ዛቲ፡ እንግልጋ፨
    - ከመ፡ ሠርጐ፡ ሜላት፡ ይኩነኒ፡ ዘዚአኪ፡ ጸጋ፨
  2:
    - አምኃ፡ ሰላም፡ አቅረብኩ፡ ለመልክእኪ፡ በበ፡ ፍቅዱ፨
    - እንዘ፡ አቄርብ፡ ስብሐታተ፡ ወእሰግድ፡ ለለ፡ አሐዱ፨
    - ማርያም፡ ድንግል፡ ለዳዊት፡ ወለተ፡ ወልዱ፨
    - ገብርኪ፡ ቅሩፀ፡ ክንፍ፡ በሐመረ፡ ንጽሕኪ፡ እእዱ፨
    - ለባሕረ፡ እሳት፡ ግሩመ፡ ዘመፍርህ፡ ሞገዱ፨
---