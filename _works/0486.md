---
type: malkəʾ

subjects: [semon-d-salam]

stanzas:
  1:
    - በስመ፡ እግዚአብሔር፡ ሥሉስ፡ ዘይቤ፡ እግዚአብሔር፡ አንሰ፨
    - ማእከለ፡ ጽፉቅ፡ ጽልመት፡ በጊዜ፡ ፈጠረ፡ ለንጳሰ፨
    - ናሁ፡ ወጠንኩ፡ እንዘ፡ እገኒ፡ ሥሉሰ፨
    - ከመ፡ እንብብ፡ እስከ፡ ፍጻሜ፡ ድርሳነ፡ መልክዕከ፡ ፈውሰ፨
    - ጸግወኒ፡ ስምዖን፡ ልሳነ፡ ሐዲሰ፨
  2:
    - ሰላም፡ ለፅንሰትከ፡ በከርሠ፡ ሥርዐት፡ ወሕግ፨
    - ወለተወልዶትከ፡ ብርሃን፡ ሰዳዴ፡ ጽልመት፡ ጸዋግ፨
    - ዘተወልደ፡ መድኅን፡ ስምዖን፡ ወዘአብሳዲ፡ ሐረግ፨
    - ይሰፍሑ፡ አዕፁቂከ፡ በደብረ፡ ሰላም፡ ምዕራግ፨
    - ነሢኦሙ፡ ዘለከ፡ ፈለግ፨
  3:
    - ሰላም፡ ለዝክረ፡ ስምከ፡ እንተ፡ ይሰማዕ፡ በድምፅ፨
    - ቅድመ፡ ጥንተ፡ ረቡዕ፡ ፊደል፡ ዘበዐይነ፡ ትንቢት፡ ሕኑጽ፨
    - ቢጸ፡ ገብረ፡ መንፈስ፡ ቅዱስ፡ ስምዖን፡ ወካልእ፡ ስምዖን፡ ዘግብጽ፨
    - ስመ፡ ዚአከ፡ ውስተ፡ ዐምደ፡ ብርሃን፡ ቅሩጽ፨
    - አኮ፡ በእብን፡ ወአኮ፡ በዕፅ፨
  49:
    - ሰላም፡ ለመቃብሪከ፡ ለደብረ፡ ሰላም፡ በውስጣ፨
    - ሥጋከ፡ ወነፍስከ፡ በጊዜ፡ ተፈልጣ፨
    - ምልክአም፡ ስምዖን፡ ጸዋሬ፡ ቃላት፡ የውጣ፨
    - ደናግል፡ ኪዳናቲከ፡ ዕፍረተ፡ ድኂን፡ ይፅዐጣ፨
    - ለተዋሕዶ፡ ወርቀ፡ ሥላሴ፡ ዘክቡር፡ ሤጣ፨
  50:
    - አምኃ፡ ሰላም፡ አቅረብነ፡ ለመልክእከ፡ ዝንቱ፨
    - አርብዓ፡ ወተስዐቱ፨
    - ፍልሰተ፡ ዚአከ፡ ስምዖን፡ ለወርኀ፡ ጥቅምት፡ ኀምስቱ፨
    - ምስለ፡ ወርኀ፡ ስደት፡ ዘእም፡ ወማሕሌተ፡ ጽጌ፡ ውእቱ፨
    - ትርድአነ፡ በኪዳንከ፡ ዘንሴፎ፡ ቦቱ፨
  51:
    - ሰላመ፡ መልክኡ፡ ለስምዖን፡ ዘደብረ፡ ሰላም፡ መካኑ፨
    - ናሁ፡ ጸሐፍነ፡ እንዘ፡ ናስተዋፅእ፡ እምነ፡ ድርሳኑ፨
    - ባርከነ፡ ስምዖን፡ በቡራኬ፡ አምላክ፡ እልመክኑ፨
    - ዘባረከ፡ አንተ፡ ዘኢረብሐ፡ መኑ፨
    - ወዘባረኮሙ፡ አንተ፡ ቡሩካነ፡ ኮኑ፨
tarafa_malke:
  1:
    - ሰላም፡ ለክሙ፡ ዳንኤል፡ ወኤዎስጣቴዎስ፨
    - አብሳዲ፡ ወሙሴ፡ ዘካርያስ፡ ወዮናስ፨
    - ተወልደ፡ መድኅን፡ ክቡር፡ ስምዖን፡ ወሮማኖስ፨
    - ተዐየኑ፡ ዐውደ፡ ዘውራ፡ ለደብረ፡ ሰላም፡ መቅደስ፨
    - ምስለ፡ ምናሴ፡ ወዳንኤል፡ ወሴት፡ ወማትያስ፨
---