---
type: malkəʾ

subjects: [behnam]

stanzas:
  1:
    - ሰላም፡ ሰላም፡ ለሥዕርተ፡ ርእስከ፡ መርብህናም፨
    - ዘዱላሌሁ፡ ተብህለ፡ ከመ፡ ቋዕ፡ ጸሊም፨
    - ወለለ፡ አሐቲ፡ አሐቲ፡ እብሎን፡ ሰላም፨
    - በሥዕርተ፡ ርእስከ፡ ተማሕፀንኩ፡ ለነዋኅ፡ ዓም፨
    - ከመ፡ ትዕቀበኒ፡ እምኀዘን፡ ግሩም፨
  2:
    - ሥዕርተ፡ ርእስከ፡ ኍለቋት፡ በቅድሜሁ፡ ለልዑል፨
    - እምኔሆን፡ አሐቲ፡ ዘኢትትወሀብ፡ ለሀጕል፨
    - እስመ፡ ከማሁ፡ ይቤ፡ ወንጌል፨
    - በሥዕርተ፡ ርእስከ፡ ተማሕፀንኩ፡ መርብህናም፡ አዛል፨
    - ወጋይድ፡ እምወይጠል፡ ወሬዛ፡ ኀያል፨
  3:
    - ለድማሐ፡ ርእስከ፡ እብል፡ ሐዌሳ፡ ሐዌሳ፨
    - ቀጸላ፡ ብርሃናት፡ ሞገሳ፨
    - ይቤላ፡ ጳውሎስ፡ ክርስቶስ፡ ርእሳ፨
    - በድማሐ፡ ርእስከ፡ ተማሕፀንኩ፡ ለድማሕየ፡ ቀድሳ፨
    - መርብህናም፡ ሕሩም፡ እምዓለም፡ ደነሳ፨
  73:
    - ዘበበ፡ አሐቲ፡ አሐቲ፡ ዘመላክኢከ፡ ስመ፨
    - እንተ፡ ጸውዐት፡ ፍጹመ፨
    - አፉየ፡ አፉከ፡ ኢያስትት፡ ስዒመ፨
    - መርብህናም፡ ረሲ፡ ውስተ፡ አፉየ፡ ሥዩመ፨
    - ዘመንፈስ፡ ቅዱስ፡ ማዕጾ፡ ወዐቅመ፨
---