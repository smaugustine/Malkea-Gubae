---
type: malkəʾ

chaine: [212]

titles:
  -
    gez: Malkəʾa Ḍənsatu wa-Lədatu la-Yoḥannəs Maṭməq
    en: Image of the Conception and Birth of John the Baptist

subjects: [john-baptist]

stanzas:
  1:
    - ነገረ፡ ፅንሰትከ፡ ወልደትከ፡ ሶበ፡ ጸውዐተኒ፡ ፈቃድ፨
    - በቃል፡ ኅፁፅ፡ ወበንባብ፡ ውሑድ፨
    - አኀዝኩ፡ እንግር፡ ውስተ፡ ወንጌላዊት፡ አውድ፨
    - ዮሐንስ፡ ፍሥሐ፡ አስሳሌ፡ ሐዘን፡ ክቡድ፨
    - ወሐዋርያሁ፡ ዮሐንስ፡ ለክርስቶስ፡ ወልድ፨
  2:
    - ሰላም፡ ለተበስሮ፡ ፅንስከ፡ በየማነ፡ መስዕ፡ ዘኮነ፨
    - እስመ፡ አልጸቀ፡ ጊዜሁ፡ ለዘይኴንን፡ የማነ፨
    - ወለልደትከ፡ ሰላም፡ ዘአስተፍሥሐ፡ መካነ፨
    - ዮሐንስ፡ መምህር፡ እንተ፡ ትሜህር፡ መድኅነ፨
    - ወማኅቶተ፡ ገዳም፡ ዘታበርህ፡ ጽልመተ፡ ክዱነ፨
  11:
    - ሰላም፡ ለፀንሰትከ፡ እምናዝሬት፡ ዓጸዳ፨
    - ዘአስተናስዓ፡ ለማርያም፡ ለሐዊር፡ መንገለ፡ ዘመዳ፨
    - ወለልደትከ፡ ሰላም፡ ዮሐንስ፡ ፈዳዬ፡ እዳ፨
    - እንዘ፡ ያነክሩ፡ ለኢየሩሳሌም፡ ውሉዳ፨
    - ዘተናገርዎ፡ በኵሉ፡ ይሁዳ፨
  12:
    - በኍልቈ፡ ዓሥር፡ ወክልኤ፡ ደቂቀ፡ እስራኤል፡ ኵሎሙ፨
    - በልብሰ፡ አዕናቍ፡ ከቡራን፡ እለ፡ ተጽሕፈ፡ ስሞሙ፨
    - ዘአቅረብኩ፡ ለከ፡ ዮሐንስ፡ እንዘ፡ ንስቲተ፡ እጻሙ፨
    - ተወከፍ፡ ሊተ፡ ሰላምየ፡ ከመ፡ ተወክፈ፡ ቀዲሙ፨
    - ጸሪቀ፡ መበለት፡ እግዚእከ፡ ኢየሱስ፡ ስሙ፨
  
tarafa_malke:
  1:
    - ሰላም፡ ለከ፡ ዮሐንስ፡ ስቡሐ፡ ልደት፡ ወዜና፨
    - ሰላም፡ ለከ፡ ዮሐንስ፡ ለመካን፡ ፈታሔ፡ ማሕፀና፨
    - ዕሤተ፡ ሰላምየ፡ ዝንቱ፡ እማዕምቀ፡ ልብ፡ ወኅሊና፨
    - ሐሊ፡ ሊተ፡ ሠናያተ፡ እስመ፡ አዘዘት፡ ቀኖና፨
    - ሐልዮ፡ ሠናይት፡ ለፍቁር፡ ውስተ፡ ቤት፡ ወፍና፨
---
This *malkəʾ* is evidently intended for the feasts of his conception (26 Maskaram) and nativity (30 Sane).