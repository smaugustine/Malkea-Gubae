---
type: malkəʾ

habtemichael: [186]

subjects: [mazgaba-sellase-i-gg]

stanzas:
  1:
    - በስመ፡ እግዚአብሔር፡ ወጠንኩ፡ ሰላመ፡ መልክእከ፡ ዝንቱ፨
    - ዘተበፅዐ፡ ሥነ፡ ርእየቱ፨
    - መምህረ፡ ኀይለ፡ ቃል፡ ኩነኒ፡ መዝገበ፡ ሥላሴ፡ ባሕቱ፨
    - ወማኅቶተ፡ ጸጋ፡ በተቅዋመ፡ ልብየ፡ አኅቱ፨
    - ከመ፡ ገጸ፡ ነገር፡ እርአይ፡ ወእነጽር፡ ቦቱ፨
  2:
    - ሰላም፡ ሰላም፡ ለዝክረ፡ ጥዑም፡ ስምከ፨
    - ወለሥዕርትከ፡ ጥሉል፡ በጠለ፡ አርያም፡ ተስፋከ፨
    - መዝገበ፡ ሥላሴ፡ ቄርሎስ፡ ምክሐ፡ እስክንድርያ፡ ዘኮንከ፨
    - ባርከኒ፡ አብ፡ ለወልድከ፡ ዘወለደኒ፡ ጸጋከ፨
    - ከመ፡ ርእሰ፡ ወልዱ፡ አብርሃም፡ ቀዳሚ፡ ባረከ፨
  26:
    - ሰላም፡ ለግንዘተ፡ ሥጋከ፡ በአፅፈ፡ ትሩፋት፡ ወገድል፨
    - ወለመቃብሪከ፡ ባቲ፡ እንተ፡ ያስተርኢ፡ ኀይል፨
    - መዝገበ፡ ሥላሴ፡ መምህር፡ ዘስብከትከ፡ ወንጌል፨
    - አንብር፡ ብየ፡ ረድኤተከ፡ አምጻኤ፡ በረከት፡ ወሣህል፨
    - ከመ፡ ዲበ፡ ካህን፡ ዮሴዕ፡ አንበረ፡ አክሊል፨
  27:
    - ለዕበይከ፡ ንጉሥ፡ አምኃ፡ ሰላም፡ አቅረብኩ፨
    - መጥዐነ፡ ክህልኩ፨
    - መዝገበ፡ አጋእዝት፡ ሥላሴ፡ እለ፡ ይትመለኩ፨
    - ተወከፍ፡ ሊተ፡ ባሕቱ፡ እንዘ፡ ትብል፡ ሠመርኩ፨
    - ጸሪቀ፡ መበለት፡ ከመ፡ ተወክፈ፡ ወልደ፡ አብ፡ ዝኩ፨
tarafa_malke:
  1:
    - ሰላም፡ ለከ፡ መዝገበ፡ ሥላሴ፡ ዋሕደ፨
    - ዘይሰበኩ፡ ገሀደ፨
    - ሀብተ፡ ወልድናሁ፡ አፈድፈደ፡ መጠነ፡ ፈቀደ፨
    - እምጸጋከ፡ ለዘተወልደ፨
  7:
    - ሰላም፡ ለከ፡ መዝገበ፡ ሥላሴ፡ መልአክ፡ አመ፡ ያሌዕል፡ ማዕፅዶ፨
    - ውሉደከ፡ ዕቀብ፡ በተዋሕዶ፨
    - እምጾታ፡ ፍልጠት፡ ወተባዕዶ፨
    - እስመ፡ አብ፡ የዐቅብ፡ ውሉዶ፨
---