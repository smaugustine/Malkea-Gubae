---
type: malkəʾ

titles:
  -
    gez: Malkəʾa ʾAgnāṭəyos Məṭṭəw la-ʾAnbasā
    en: Image of Ignatius, Surrendered to Lions

subjects: [ignatius]

stanzas:
  1:
    - እግዚአብሔር፡ እግዚእ፡ ፈጣሬ፡ ኵሉ፡ ፍጥረት፨
    - ከመ፡ ኣንብብ፡ ጥቀ፡ መልክአ፡ አግናጥዮስ፡ ሰማዕት፨
    - ርድአኒ፡ ሊተ፡ ለፍቁርከ፡ ትሑት፨
    - በእንተ፡ ማርያም፡ ድንግል፡ በቅድስና፡ ሥርጉት፨
    - ወበእንተ፡ ቅዱሳን፡ አበው፡ ወዓዲ፡ መላእክት፨
  2:
    - ንዌድሰከ፡ በጸውዖ፡ ክቡረ፡ ስመከ፨
    - በፍቅረ፡ ኢየሱስ፡ ክርስቶስ፡ እንተ፡ ከዐውከ፡ ደመከ፨
    - አግናጥዮስ፡ ሰማዕት፡ ናስተበቍዐከ፨
    - ወበኪዳንከ፡ ንቁም፡ ጥቃ፡ እግዚእከ፨
    - ንትመሐፀን፡ ወትረ፡ ፍቁራን፡ ሕዝብከ፨
  3:
    - ሰላም፡ ለዝክረ፡ ስምከ፡ ዘተጽሕፈ፡ በሰማይ፨
    - ሶበ፡ ተጋደልከ፡ በምድር፡ በስመ፡ አምላክ፡ አዶናይ፨
    - አግናጥዮስ፡ ጥቡዕ፡ ለተወክፎ፡ ብዙኅ፡ ሥቃይ፨
    - አዕድወኒ፡ ለፍቁርከ፡ እምባሕረ፡ እሳት፡ ዐባይ፨
    - እስመ፡ መተንብል፡ አንተ፡ ለብእሲ፡ ጊጉይ፨
  50:
    - ሰላም፡ ለመቃብሪከ፡ ዘተቀብረ፡ ቦቱ፨
    - ትራፈ፡ አናብስት፡ ዐፅምከ፡ እስከ፡ በትንሣኤ፡ ተሐቱ፨
    - አግናጥዮስ፡ መምህር፡ ለእግዚአብሔር፡ ሰማዕቱ፨
    - ዕቀበነ፡ ለውሉድከ፡ በኪዳንከ፡ ዝንቱ፨
    - አዕርክተ፡ ዚአከ፡ ኢንጥፋእ፡ በከንቱ፨
  51:
    - ተወከፍ፡ አምኃየ፡ ዘአቅረብኩ፡ ለከ፨
    - አግናጥዮስ፡ ቅዱስ፡ እንዘ፡ እጼውዕ፡ ስመከ፨
    - እስመ፡ አገበረኒ፡ ሊተ፡ ምሉአ፡ በረከት፡ ገድልከ፨
    - ወምስለ፡ ቅዱሳን፡ አበው፡ ነግሀ፡ ወሰርከ፨
    - ለባርኮትየ፡ ነዓ፡ ለኃጥእ፡ ፍቁርከ፨
tarafa_malke:
  1:
    - አምላከ፡ ምድር፡ ወሰማያት፡ አምላከ፡ ቅዱስ፡ አግናጥዮስ፡ ሰማዕት፨
    - በእንተ፡ ስምከ፡ ዘሞተ፡ እንበለ፡ ፍርሀት፨
    - ባርከነ፡ ለአግብርቲከ፡ በእንተ፡ ማርያም፡ ቅድስት፨
    - ስእመ፡ አንተ፡ አምላክነ፡ አቡሃ፡ ለምሕረት፨
---