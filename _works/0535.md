---
type: malkəʾ

habtemichael: [276]

subjects: [yared]

masgabbiya:
  1:
    - ያሬድ፡ ማሕሌታይ፡ ለእግዚአብሔር፡ ካህኑ፨
    - ስብሐተ፡ ትንሣኤ፡ ዘይዜኑ፨
    - ኦሪት፡ ቶታኑ፡ ወወንጌል፡ አሣዕኑ፨
    - ትርድአነ፡ ነዓ፡ በህየ፡ መካኑ፨
    - ከመ፡ ጸበል፡ ግሁሳነ፡ ፀርነ፡ ይኩኑ፨
stanzas:
  1:
    - ሰላም፡ ለዝክረ፡ ስምከ፡ ዘተጸውዖቱ፡ መዐር፨
    - ወለሥዕርትከ፡ ጽዕድው፡ ከመ፡ ዘጌዴዎን፡ ፀምር፨
    - ማሕሌታይ፡ ያሬድ፡ ወነባቤ፡ ሐዋዝ፡ መዝሙር፨
    - እመ፡ ኮነ፡ ብርአ፡ ሊባኖስ፡ ወቀለመ፡ ባሕር፨
    - እምኢኀልቀ፡ በተጽሕፎ፡ ዘዚአከ፡ ክብር፨
  25:
    - ሰላም፡ ለግንዘተ፡ ሥጋከ፡ ዘኢተኬነዋ፡ መዋቲ፨
    - ወለመቃብሪከ፡ ኅብእት፡ ዘኢረከባ፡ ሐታቲ፨
    - መቃብረ፡ ሥጋከ፡ ያሬድ፡ መካነ፡ በረድ፡ ይእቲ፨
    - እግዚአብሔር፡ ንጉሥ፡ ኰናኔ፡ ዓለማት፡ ክልኤቲ፨
    - እስመ፡ ይቤለከ፡ ምዕራፍከ፡ ዛቲ፨
  26:
    - መዝሙረ፡ ማሕሌት፡ ሐዋዝ፡ ዘመዋዕለ፡ ክረምት፡ ወሐጋይ፨
    - ዘመፀው፡ ወዘፀደይ፨
    - ዘሠራዕከ፡ ያሬድ፡ ካህነ፡ ዝማሬ፡ ሠናይ፨
    - ሰላምየ፡ ድሉ፡ እግዚኦ፡ መካልየ፡ ልዑል፡ ሰማይ፨
    - አኮ፡ ዘወርቅ፡ ወብሩር፡ ጽሩይ፨
  27:
    - መዝሙረ፡ አምላክ፡ ሕያው፡ ወዘወላዲቱ፡ ቡርክት፨
    - ወዘትጉሃን፡ መላእክት፨
    - ዘነቢያት፡ ወሐዋርያት፡ ዘጻድቃን፡ ወሰማዕት፨
    - ዘደናግል፡ ወመነኮሳት፡ ዘካህናት፡ ወዲያቆናት፨
    - ዘነበብከ፡ ወጸሐፍከ፡ ጸውዖተ፡ ስምከ፡ ይኩነኒ፡ ማሕየዌ፡ እሞት፨
---