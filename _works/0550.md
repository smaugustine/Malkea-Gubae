---
type: malkəʾ

habtemichael: [123]

subjects: [ezekiel]

stanzas:
  1:
    - በቀዳሚ፡ ገብረ፡ እግዚአብሔር፡ ሰማየ፡ ወምድረ፨
    - ወመልዕልተ፡ ሰማይ፡ ውዱድ፡ አስተዳለወ፡ መንበረ፨
    - ዘንተኒ፡ ሕዝቅኤል፡ በአዕይንቲሁ፡ ነጸረ፨
    - እስመ፡ ቦአ፡ ለተልአኮ፡ ወለተመጥዎ፡ ምሥጢረ፨
    - ቅድስተ፡ ቅዱሳን፡ ኪሩቤል፡ ዘኮኑ፡ መጾረ፨
  3:
    - ሰላም፡ ለዝክረ፡ ስምከ፡ ምስለ፡ ስመ፡ ልዑል፡ አዶናይ፨
    - ውስተ፡ አፈ፡ ኵሉ፡ ፍጥረት፡ በሥነ፡ አምልኮ፡ ስሙይ፨
    - በላዔ፡ መጽሐፍ፡ ሕዝቅኤል፡ ወሰታዬ፡ መንፈስ፡ ጽሩይ፨
    - ፈኑ፡ ዘኰ፡ መጽሐፈከ፡ ኅብስተ፡ ሳብዕ፡ ሰማይ፨
    - ውስተ፡ ገጸ፡ ዝንቱ፡ ቈሪር፡ ልቡናየ፡ ማይ፨
  23:
    - ሰላም፡ ለመቃብሪከ፡ ጉባኤ፡ ዝርዋን፡ ሰብእ፨
    - ወእስከ፡ ትንሣኤከ፡ ድኅረ፡ ዘኢይትነሠት፡ ምሥዋዕ፨
    - ማኅፈደ፡ ዘለፋ፡ ሕዝቅኤል፡ በቅድመ፡ ረበናት፡ ጽኑዕ፨
    - መልአ፡ ወተፈጸመ፡ ተስእሎተ፡ ዝንቱ፡ መልክእ፨
    - ወማሕፀንተከ፡ አንብሮ፡ ለስምዕ፨
  25:
    - ኣአኵተከ፡ አባ፡ እግዚአ፡ ሰማይ፡ ወምድር፨
    - በእንተ፡ ዘወሀብከ፡ ኀይለ፡ ለኅሊናየ፡ እቤር፨
    - ከመ፡ ታውፅእ፡ ዘርአ፡ ድርሳነ፡ ሰላም፡ ወፍቅር፨
    - ለሕዝቅኤል፡ ብእሲ፡ ዐቢየ፡ ተግሣጽ፡ ወምክር፨
    - እስመ፡ አልቦ፡ ነገር፡ ዘይሰአኖ፡ ለእግዚአብሔር፨
---