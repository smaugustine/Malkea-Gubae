---
type: malkəʾ

habtemichael: [285]

subjects: [yohannes-d-daga]

masgabiya:
  1:
    - ፍቁረ፡ አምላክ፡ ዮሐንስ፡ ቀውስጦስ፡ ቴዎድሮስ፨
    - ብስራተ፡ ማርያም፡ ዘክርስቶስ፡ ወጸጋ፡ ክርስቶስ፨
    - ተዝካረ፡ ማርያም፡ ቄርሎስ፡ ወሠርጐ፡ ሥዻሴ፡ ዮሐንስ፨
    - ዝክረ፡ ስምክሙ፡ ለእንተ፡ ትጼውዕ፡ ነፍስ፨
    - ይኅድር፡ በላዕሌሃ፡ ዘአእላፍ፡ መንፈስ፨
stanzas:
  1:
    - ሰላም፡ ለዝክረ፡ ስምከ፡ በልሳነ፡ መልአክ፡ እምቅድም፨
    - እስመ፡ ፍካሬሁ፡ ተብህለ፡ ፍሥሓ፡ ኵሉ፡ ዓለም፨
    - ቃለ፡ ዐዋዲ፡ ዮሐንስ፡ ዘንብረትከ፡ ገዳም፨
    - ዮሐንስ፡ ዘደብረ፡ ጋና፡ መምህረ፡ ሃይማኖት፡ ቅውም፨
    - ዮሐንስ፡ መርዓዊሃ፡ ለመርዐት፡ እም፨
  29:
    - ሰላም፡ ለመቃብሪከ፡ መቅደሰ፡ አማኑኤል፡ ጋና፨
    - በዕበይ፡ ወክብር፡ ዘትትሌዐል፡ እምደብረ፡ ሲና፨
    - እንፎራ፡ ወንጌል፡ ዮሐንስ፡ መበይነ፡ ሐዲስ፡ ቀኖና፨
    - ፍትሐኒ፡ በሥልጣንከ፡ ሥልጣነ፡ ስምዖን፡ ዘዮና፨
    - እማዕሰረ፡ ጌጋይ፡ ጽኑዕ፡ ዘግብሩ፡ ሙስና፨
  31:
    - አምጣነ፡ ንዴትየ፡ ለከ፡ ፍዳ፡ አቅረብኩ፡ አምኃ፨
    - ወርቀ፡ ማሕሌት፡ ኅዳጠ፡ ወአኮ፡ ብዙኀ፨
    - በትካዘ፡ ዓለም፡ ዮሐንስ፡ እምሰ፡ ልብየ፡ ነሥሓ፨
    - ናዝዘኒ፡ በንባብከ፡ ወጸግወኒ፡ ፍሥሓ፨
    - ወለለ፡ ጽባሑ፡ በለኒ፡ ፍቁርየ፡ በሐ፨
  32:
    - ይትባረክ፡ እግዚአብሔር፡ በአፈ፡ ኵሉ፡ ፍጥረት፨
    - ወትሴባሕ፡ እሙ፡ ኅሪት፡ ወብፅዕት፨
    - ኦዮሐንስ፡ አበ፡ መነኮሳት፨
    - እስመ፡ ወሀቡነ፡ በነቢበ፡ እሉ፡ ቃላት፨
    - ተኣምረ፡ ዘገብርከ፡ በሕይወት፡ ወሞት፨
---