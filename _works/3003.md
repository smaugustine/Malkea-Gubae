---
type: malkəʾ

chaine: [283]
gezahegn: [56]

subjects: [sehma]

stanzas:
  1:
    - በስመ፡ እግዚአብሔር፡ ጠቢብ፡ ለሰማይ፡ ዘሰቀሎ፨
    - ወሣረረ፡ ምድረ፡ እምኀበ፡ ኢሀሎ፨
    - አባ፡ ጽሕማ፡ እስእለከ፡ በተሐብሎ፨
    - ከመ፡ ታርኁ፡ ማዕፆ፡ ልብየ፡ ወለነባብየ፡ ቃሎ፨
    - ውዳሴ፡ መልክእከ፡ እውጥን፡ ወእፈጽም፡ ኵሎ፨
  2:
    - ሰላም፡ ለዝክረ፡ ስምከ፡ እንተ፡ ፍጹመ፡ ተንዕደ፨
    - እምሥዋሬ፡ ሥጋ፡ ንጹሕ፡ ቅድመ፡ ታስተርኢ፡ ገሀደ፨
    - እስእለከ፡ ጽሕማ፡ ወአስተበቍዐከ፡ ፈድፉደ፨
    - ምስሌከ፡ በዕለተ፡ መርዐ፡ እንዘ፡ ዕረፍቅ፡ ማዕደ፨
    - በቅድመ፡ ጉባኤ፡ በለኒ፡ ዘዚአየ፡ ወልደ፨
  7:
    - ሰላም፡ ለአእናፊከ፡ ዘመሳክዊሆን፡ መንታ፨
    - እለ፡ ያጼንዋ፡ ወትረ፡ መዐዛ፡ ማርያም፡ ርግበ፡ ኤፍራታ፨
    - አባ፡ ጽሕማ፡ ዐሪገከ፡ ደብረ፡ ሐተታ፨
    - ቀዊመከአ፡ ምስለ፡ ሱራፌል፡ ውስቴታ፨
    - ስብሐተ፡ ቅዳሴ፡ ትዜምር፡ በሠላስ፡ ጾታ፨
  31:
    - ሰላም፡ ለግንዘተ፡ ሥጋከ፡ እስከ፡ ዕለተ፡ ዐባይ፡ ጉባኤ፨
    - ውስተ፡ መቃብር፡ ክዱን፡ ዘይጸንሕ፡ ተስፋ፡ ትንሣኤ፨
    - አባ፡ ጽሕማ፡ ጊዜ፡ ትሰምዕ፡ ቀርነ፡ ጸዋዔ፨
    - ንሥአኒ፡ በየማንከ፡ እንዘ፡ ትከውን፡ ረዳኤ፨
    - አመ፡ ይነሥኡ፡ ድኅረ፡ አሐዱ፡ እምክልኤ፨
  32:
    - ቀዊሞን፡ ደርገ፡ ለመካነ፡ ዝኅርከ፡ በልባ፨
    - መለያልያትየ፡ ኵሉ፡ ዕበያቲከ፡ ይነባ፨
    - አባ፡ ጽሕማ፡ ዘመዶሙ፡ ለእለ፡ ጉባ፨
    - አባ፡ አባ፡ መምህረ፡ ሥርዓት፡ አባ፨
    - አባ፡ በረከተከ፡ ለነፍስየ፡ ሀባ፨
  33:
    - ብሩረ፡ ዘአቅረብኩ፡ ወአዕባነ፡ ወርቅ፡ ቀይሕ፨
    - እለ፡ ኅዳጠ፡ መሥዋዕተ፡ ማሕሌት፡ ንጹሕ፨
    - ለዕበየ፡ መልክእከ፡ ክቡር፡ ጽሕማ፡ ስቡሕ፨
    - ተወከፍ፡ ሊተ፡ እግዚእየ፡ ለለ፡ ጊዜ፡ ምሴት፡ ወነግህ፨
    - ከመ፡ ይትዌከፎ፡ ለወልድ፡ አቡሁ፡ ርኅሩኅ፨
---