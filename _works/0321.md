---
type: malkəʾ

habtemichael: [27]

subjects: [anorewos]

masgabiya:
  1:
    - አኮ፡ አኮ፡ ወርቀ፡ ወባሕርየ፨
    - ከመ፡ ኤውላጦን፡ ወደማስቆ፡ ዘኢፈረየት፡ ምድርየ፨
    - ጸዊርየ፡ አላ፡ አምኃ፡ ውዳሴ፡ ዘብየ፨
    - አኖሬዎስ፡ መኰንንየ፡ ወመንፈሳዊ፡ አቡየ፨
    - ወእገኒ፡ ለከ፡ በኵሉ፡ ልብየ፨
stanzas:
  1:
    - ሰላም፡ ለዝክረ፡ ስምከ፡ ዘሆህያቲሁ፡ ንፍቀ፡ ዐሥር፡
    - አቅመ፡ ቅንዋቱ፡ ለመስቀል፡ መልዕልተ፡ ኵሉ፡ ነገር፨
    - አኖሬዎስ፡ አብ፡ መዝገበ፡ ይዋሄ፡ ወፍቅር፡
    - ይጥዕም፡ ዝክረ፡ ስምከ፡ እመዓር፡ ወሶክር፡
    - ወይትፈቶ፡ እምወርቅ፡ ወእምዕንቍ፡ ክቡር፨
  2:
    - ሰላም፡ ለሥዕርተ፡ ርእስከ፡ ዘኢይረክቦን፡ ጽበስ፡
    - ኅዱር፡ ቦቶን፡ ኃይለ፡ ናዝራዊ፡ ቅዱስ፨
    - አኖሬዎስ፡ ነቢይ፡ ወሐዋርያ፡ ሐዲስ፡
    - እንተ፡ ፆርከ፡ መስቀለ፡ ሞቱ፡ ለመምህረ፡ ዓለም፡ ክርስቶስ፡
    - ምስለ፡ ቅንዋት፡ ዘኍልቆን፡ ኃምስ፨
  3:
    - ሰላም፡ ለርእስከ፡ ዘተከለለ፡ ቆብዐ፡
    - አርአያ፡ አክሊሉ፡ ለክርስቶስ፡ ዘዕለተ፡ መርዓ፡
    - አኖሬዎስ፡ የዋህ፡ እንተ፡ ትትሜለል፡ በግዓ፡
    - ፍቅርከ፡ ከመ፡ እሳት፡ ሕፀተ፡ ሕሊናየ፡ በልዐ፡
    - ወከመ፡ ሞት፡ በኀቤየ፡ ጸንአ፨
  4:
    - ሰላም፡ ለገጽከ፡ በማኅተመ፡ መስቀል፡ ሕቱም፡
    - ማየ፡ ምራቅከ፡ ዝንቱ፡ ዲበ፡ ጸላዒ፡ ትእምርተ፡ ሕማም፤
    - አኖ፡ ዘድድቅ፡ አፅቀ፡ አፀደ፡ ወይን፡ ልምሉም፡
    - ጽጌ፡ ኂሩትከ፡ መዓዛ፡ ዛቲ፡ ገዳም፡
    - ናሁ፡ ሠናይ፡ ወናሁ፡ አዳም፨
  5:
    - ሰላም፡ ለቀራንብቲከ፡ እለ፡ ሐተታ፡ ወጠየቃ፡
    - ለሰማየ፡ ትዕግሥት፡ ምጥቃ፡ ወለባሕረ፡ ኂሩት፡ ዕመቃ፡
    - አኖ፡ ባዕል፡ ለልብየ፡ ፍጻሜ፡ ጻሕቃ፡
    - በጺሐከ፡ አውደ፡ መስቀል፡ ኀበ፡ ሀሎኩ፡ ጥቃ፡
    - ተናበበኒ፡ በዐውሎ፡ ወጠቃ፨
  50:
    - ሰላም፡ ለመቃብሪከ፡ ወሙዳየ፡ ሥጋከ፡ ንፍቅ፨
    - ተአምረ፡ መስቀል፡ ዘቦቱ፡ ተወፋዬ፡ ብሩር፡ ወወርቅ፨
    - አኖሬዎስ፡ አብ፡ ለከ፡ እንዘ፡ ኔብ፡ ነአኵተከ፡ ደቂቅ፨
    - አባ፡ አባ፡ እምኀጢአት፡ ርኁቅ፨
    - አባ፡ መፍቀሬ፡ ንጽሕ፡ አባ፡ ጸድቅ፨
  51:
    - እምብዙኅ፡ ውዳሴ፡ መልክእከ፡ ዘኢየኀልቅ፡ በዜና፨
    - ምስለ፡ ውዳሴሁ፡ ኅቡረ፡ ለመስቀል፡ ዕፀ፡ ድኅና፨
    - አኖሬዎስ፡ አብ፡ መምህረ፡ ሰላም፡ ወትሕትና፨
    - ውሑደ፡ ዘተናገርኩ፡ መጠነ፡ ብየ፡ ልቡና፨
    - በኀቤከ፡ አእግዚእየ፡ ይኩነኒ፡ ምዝጋና፨
---