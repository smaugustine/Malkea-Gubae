---
type: malkəʾ

titles:
  -
    gez: Saqoqāwa Nafs
    en: Lamentation of the Soul

stanzas:
  1:
    - በስመ፡ አብ፡ ወወልድ፡ ወመንፈስ፡ ቅዱስ፡ ዘነበበ፨
    - በነቢያቲሁ፡ ቅድመ፡ ወበሐዋርያት፡ ካዕበ፨
    - እወጥን፡ አንሰ፡ ሰቆቃወ፡ ነፍስ፡ ዕፁበ፨
    - ኵሎ፡ ሌሊተ፡ እንዘ፡ አርሕስ፡ ምስካበ፨
    - ከመ፡ በአንብዕ፡ ዳዊት፡ ዓራቶ፡ ኀፀበ፨
  2:
    - ሐዋጺሃ፡ ለነፍስ፡ ወናዛዚሃ፡ በሕቁ፨
    - እምነ፡ ሐዘናት፡ አእላፍ፡ እለ፡ ኢይትኌለቁ፨
    - ናዝዘኒ፡ ክርስቶስ፡ ለእግዚአብሔር፡ መልአከ፡ ጽድቁ፨
    - ሰቆቃወ፡ ነፍስ፡ እንዘ፡ ከመ፡ ዖፍ፡ እነቁ፨
    - እስመ፡ ናሁ፡ ገብርከ፡ አኀዝኩ፡ አስቆቁ፨
  74:
    - እምአፈ፡ መላእክት፡ ብርሃናውያን፡ እለ፡ ይመውኡ፡ ፀሐየ፨
    - ወእምአፈ፡ ጻድቃን፡ ሰብእ፡ ዘኢየአምሩ፡ ጌጋየ፨
    - ወሊተኒ፡ እምአንቀጸ፡ ዝንቱ፡ አፉየ፨
    - ስብሐት፡ ለከ፡ አምላኪየ፡ ወበጸጋ፡ ጥምቀት፡ አቡየ፨
    - እመ፡ አድኀንካ፡ እምሲኦል፡ ለኃጥእት፡ ነፍስየ፨
  75:
    - በኍልቈ፡ ደቂቁ፡ ለያዕቆብ፡ እለ፡ ወረዱ፡ ምድረ፡ ግብጽ፨
    - ሰቆቃወ፡ ነፍስ፡ ስብኪ፡ በውስተ፡ ኵሉ፡ አናቅጽ፨
    - ኢትፃኢ፡ ነፍስየ፡ እምቤተ፡ ንስሐ፡ ሕኑጽ፨
    - ራትዕ፡ መልአከ፡ ሞት፡ ዘኢያደሉ፡ ለገጽ፨
    - እስመ፡ ይነሥአኪ፡ ግብተ፡ በዘመን፡ ሕፁፅ፨
---