---
type: malkəʾ

subjects: [thomas]

stanzas:
  1:
    - እስመ፡ ብዙኀን፡ እለ፡ አኀዙ፡ ይወጥኑ፡ ወይንግሩ፨
    - ውዳሴ፡ ሐዋርያት፡ በከመ፡ አእመሩ፨
    - ረትዐኒ፡ ሊተ፡ እትልዎ፡ እምጥንተ፡ ዝክሩ፨
    - ለቶማስ፡ መምህርየ፡ ሶበ፡ አደመኒ፡ ፍቅሩ፨
    - መባአ፡ ማሕሌት፡ ንስቲተ፡ አቄርብ፡ ለክብሩ፨
  2:
    - መቅድመ፡ ሰላም፡ አቄርብ፡ ለተጸንሶትከ፡ በከርሥ፨
    - በሰብሳበ፡ ንጽሕ፡ ዘእንበለ፡ ርኵስ፨
    - ፀሓየ፡ ህንድኬ፡ ቶማስ፡ ብርሃነ፡ ሰማይ፡ ወየብስ፨
    - ሰረገላከ፡ ምሥጢር፡ ወሩጸትከ፡ መንፈስ፨
    - ዘኢያተገከ፡ ዐረባይ፡ ነፋስ፨
  5:
    - ሰላም፡ ለሥዕርተ፡ ርእስከ፡ ለለ፡ አሐዱ፡ አሐዱ፨
    - በቅብአ፡ መለኮት፡ እለ፡ ጽሕዱ፨
    - ቶማስ፡ ፀሓይ፡ ለእግዚአብሔር፡ ትርሲተ፡ ወልዱ፨
    - እምባሕረ፡ ልሳን፡ ዘይፈልሕ፡ ሞገዱ፨
    - በኀይለ፡ ጸሎተከ፡ አበሐኒ፡ እዕዱ፨
  51:
    - ሰላም፡ እብል፡ ለመልክአ፡ አባልከ፡ ኵሉ፨
    - ለለ፡ አሐዱ፡ ዘበበ፡ አምሳሉ፨
    - ፀሓይ፡ ቶማስ፡ አሰረ፡ ንጉሥ፡ ዘትተሉ፨
    - መንገለ፡ ስእለትየ፡ በተመይጦ፡ አእዛንከ፡ ጽሉ፨
    - ወመክፈልተ፡ ርስተከ፡ ሊተ፡ መምህርየ፡ አድሉ፨
---