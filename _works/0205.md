---
type: malkəʾ

titles:
  -
    gez: Malkəʾa ʾAmməḫā Giyorgis wa-Ṣəge Dəngəl
    en: Image of ʾAmməḫā Giyorgis and Ṣəge Dəngəl

subjects: [ammeha-giyorgis-d-sege, sege-dengel-d-sege]

stanzas:
  1:
    - ሰላም፡ ለዝክረ፡ ስምክሙ፡ ዘተበፅዐ፡ ወተወደሰ፨
    - በአፈ፡ መላእክት፡ ወሰብእ፡ እለ፡ አጥረዩ፡ ሞገሰ፨
    - አምኃ፡ ጊዮርጊስ፡ ወጽጌ፡ ድንግል፡ ዘታልሕቁ፡ ንኡሰ፨
    - ምርሑኒ፡ ፍኖተክሙ፡ ዐቅመ፡ ልብየ፡ ዘኀሠሠ፨
    - ኀበ፡ መካኑ፡ ለወልድ፡ ዘተበጽሕ፡ ነፍስ፨
  2:
    - ሰላም፡ ለሥዕርተ፡ ርእስክሙ፡ እምሥዕርተ፡ ግብራት፡ ዘይሤኒ፨
    - አምጣነ፡ ተቀብዐ፡ ደመ፡ አምላክ፡ ኰናኒ፨
    - አምኃ፡ ጊዮርጊስ፡ መቃሪ፡ ወጽጌ፡ ድንግል፡ እንጦኒ፨
    - ዘጸንዐ፡ ድካምክሙ፡ እምኀይለ፡ ዓለም፡ ማሳኒ፨
    - ለለ፡ ማሕተመ፡ ሞት፡ ይትፈታሕ፡ ትንሣኤ፡ ይኩነኒ፨
  51:
    - ሰላም፡ ለፍልሰተ፡ ሥጋክሙ፡ እመካነ፡ ዓለም፡ ግብጽ፨
    - መንገለ፡ መካኑ፡ ዘቅድም፡ ጊባኤ፡ ምእመናን፡ አብያጽ፨
    - አምኃ፡ ጊዮርጊስ፡ ወጽጌ፡ ድንግል፡ መገብተ፡ ተግሣጽ፨
    - ሱቁኒ፡ በበትረ፡ ተስፋ፡ ጊዜ፡ ትንታኔ፡ ወዳኅፅ፨
    - ወገቦ፡ ስብእናየ፡ ይንድፍ፡ ፍቅርክሙ፡ ሐጽ፨
  52:
    - ኀበ፡ ታቀርብ፡ ለክሙ፡ ዘንተ፡ አምኃ፨
    - እስራኤላዊት፡ ነፍስየ፡ ዘኢኅርገት፡ ደብረ፡ ንስሓ፨
    - አምኃ፡ ጊዮርጊስ፡ ወጽጌ፡ ድንግል፡ ለዘመን፡ ከዋክብቲሃ፨
    - እስመ፡ ጽልመታተ፡ ብርሃንክሙ፡ አብርሃ፨
    - ትሴብሐ፡ ለእግዚአብሔር፡ ስቡሕ፡ ዘተሰብሐ፨
---