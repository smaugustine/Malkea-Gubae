---
type: malkəʾ

chaine: [394]

subjects: [martyrs]

stanzas:
  1:
    - ገድል፡ ወስም፡ ለስምዐ፡ ክርስቶስ፡ ዘላዕሉ፨
    - እንተ፡ ኮነ፡ በበ፡ መዋዕሉ፨
    - ለዘአጽሐቀኒ፡ እንግር፡ ዜና፡ ሰማዕታት፡ እሉ፨
    - እንበለ፡ እኅድግ፡ አሐደ፡ ከመ፡ በምጽሐፍ፡ አዕሉ፨
    - ምክረ፡ ጸላእትየ፡ አምላኪየ፡ እሉ፨
  2:
    - ነገር፡ ወድቀ፡ ውስተ፡ አፉየ፡ ወአስተሐወዝኩ፡ ጣዕሞ፨
    - ዝክረ፡ ሰማዕታት፡ እንብብ፡ ለኅሊናየ፡ አደሞ፨
    - መንፈሰ፡ ጰራቅሊጦስ፡ የዋህ፡ ወሕሩም፡ እምተቀይሞ፨
    - ለአንቀጸ፡ ልብየ፡ እንተ፡ ተዐጽወ፡ ፍትሐ፡ ማሕተሞ፨
    - እንበለ፡ ሐኬት፡ ከመ፡ አብጽሕ፡ አቅሞ፨
  3:
    - ሰላም፡ ለዝክረ፡ ስምክሙ፡ ዘቀደመ፡ ዝክሩ፨
    - ሰማያት፡ ወምድር፡ እንበለ፡ ይትፈጠሩ፨
    - አጋእዝትየ፡ ሰማዕታት፡ ለክርስቶስ፡ ሰብአ፡ ምሥጢሩ፨
    - አስተበቍዐክሙ፡ በአስተርክቦ፡ ከመ፡ ኪያየ፡ ታኅድሩ፨
    - ኀበ፡ ሤመክሙ፡ በአህጕራት፡ ዐሥሩ፨
  4:
    - ሰላም፡ እብል፡ ለጽዋዔክሙ፡ ኅሬ፨
    - በአፍራስ፡ ጸዐድው፡ ከመ፡ ትትልዉ፡ ፈጣሬ፨
    - ሰማዕታተ፡ ክርስቶስ፡ ፍትዋት፡ ወጽዱላነ፡ ሥን፡ እምወራውሬ፨
    - ለዕበይክሙ፡ እንተ፡ አቅረብኩ፡ ዝማሬ፨
    - ኀበ፡ ህላዌክሙ፡ አጋእዝት፡ ክፍሉኒ፡ ድማሬ፨
  5:
    - ሰላም፡ ለርእስክሙ፡ ወለሥዕርትክሙ፡ ዘላዕሉ፨
    - በአክሊለ፡ መዊእ፡ እለ፡ ተከለሉ፨
    - ሰማዕተ፡ ክርስቶስ፡ ሣህለ፡ በእንቲአየ፡ ተንብሉ፨
    - አልቦ፡ አልቦ፡ ዘይስአነክሙ፡ ኵሉ፨
    - በከመ፡ ነበበ፡ ኢይኄሱ፡ ለሕያው፡ ቃሉ፨
  47:
    - ሰላም፡ ለምለክእክሙ፡ ዘሐነጾን፡ ኬንያ፨
    - በዘዚአሁ፡ አርአያ፨
    - ሰማዕታተ፡ ክርስቶስ፡ ንዑ፡ ምስለ፡ ቃለ፡ ስሐት፡ ወሃሌ፡ ሉያ፨
    - ለሰላምክሙ፡ ሶበ፡ ታነብብ፡ ዕበያ፨
    - ሀብተ፡ ቡራኬክሙ፡ መንፈስየ፡ እንዘ፡ ትጸንሕ፡ ነያ፨
  48:
    - ሰላም፡ ለክላሌክሙ፡ በአፈ፡ አንበሳ፡ መፍርህ፨
    - በርስነ፡ ነበልባል፡ ውዑይ፡ ወበልሳነ፡ ሰይፍ፡ በሊሕ፨
    - ሰማዕታተ፡ ክርስቶስ፡ ክቡራን፡ ውሉደ፡ ጽባሕ፨
    - እምቅድመ፡ ሐተታ፡ አመ፡ ይትገበር፡ ምሳሕ፨
    - አብአኒ፡ ምስሌክሙ፡ ውስተ፡ ጽዮን፡ ጽርሕ፨
  53:
    - ሰላም፡ ለተኣምሪክሙ፡ ዘኢይትአመር፡ ወሥኑ፨
    - ወኢይትኌለቍ፡ መጠኑ፨
    - ሰማዕታተ፡ ክርስቶስ፡ ሥልጣነ፡ እንተ፡ ነሣእክሙ፡ እምሥልጣኑ፨
    - ዘእገብር፡ አነ፡ ተገበሩ፡ ይቤለክሙ፡ አኮኑ፨
    - ጽድቀ፡ አምላክነ፡ በጽዱቅ፡ ልሳኑ፨
  54:
    - ፈጸምኩ፡ በድርየ፡ ወሃይማኖትየ፡ ዕቁብ፨
    - ጽኑሕ፡ ሊተ፡ አክሊለ፡ ምስጋና፡ ዕጹብ፨
    - ሰማዕታተ፡ ክርስቶስ፡ ሀቡኒ፡ ለገብርክሙ፡ ዐሳብ፨
    - ርስተ፡ በረከት፡ እምጽድቅክሙ፡ መዝገብ፨
    - ከመ፡ ንዋየ፡ ቤት፡ ለውሉዱ፡ ያስተዋርስ፡ አብ፨
  55:
    - በኪዳነ፡ ማርያም፡ ድንግል፡ ወበምሕረተ፡ ወልዳ፡ ስቡሕ፨
    - እንዘ፡ እትዌከል፡ ፈድፋደ፡ ምስለ፡ ተአምኖ፡ ብዙኅ፨
    - ወኪዳነ፡ ሰማዕት፡ ብየ፡ ኪዳነ፡ ተውሳኩ፡ ለኖኅ፨
    - ለእመ፡ ዘንመ፡ እምሰማይ፡ ወእመ፡ ነቅዐ፡ እምኰኵሕ፨
    - ኢያፍርሀኒ፡ ማዕበሉ፡ ለአይኅ፨
---