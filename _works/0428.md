---
type: malkəʾ

titles:
  -
    gez: Malkəʾa ʾƎgzəʾtəna Māryām
    en: Image of Our Lady Mary

subjects: [mary]

stanzas:
  1:
    - "[The beginning of the text is lost.]"
  2:
    - "[ሰላም፡ ለዝክረ፡ ስምኪ፡] ____ቅ፡ ፍትው፨"
    - ውስተ፡ አፈ፡ ኵሉ፡ ህልው፨
    - ማርያም፡ ድንግል፡ ወላዲተ፡ አምላክ፡ ሕያው፨
    - ቅብእኒ፡ እግዝእትየ፡ እመዐዛኪ፡ አፈው፨
    - ዕጣነ፡ ጸሎትየ፡ ይምዐዝ፡ በኵሉ፡ ፍናው፨
  3:
    - ሰላም፡ ለሥዕርተ፡ ርእስኪ፡ ፍቱል፡ ሜላት፨
    - ቅብአ፡ መንፈስ፡ ቅዱስ፡ ዘሐጸኖ፡ እንበለ፡ ርስሓት፨
    - ማርያም፡ ድንግል፡ ዘእንተ፡ ኖኅ፡ ታቦት፨
    - ኅብእኒ፡ እማየ፡ አይኅ፡ ወሠውርኒ፡ እሞት፨
    - በከመ፡ ተሰወሩ፡ ብኪ፡ ሰመንቱ፡ ነፍሳት፨
  50:
    - ሰላም፡ ለመልክእኪ፡ እንተ፡ ያዴምን፡ ባሕርየ፨
    - ወዘያጸልም፡ ሐፃየ፨
    - ንግሥተ፡ ብርሃናት፡ ማርያም፡ ዘትኴንኒ፡ ሰማየ፨
    - ኅሊናየ፡ ዘተመነየ፡ ወዘልብየ፡ ኀለየ፨
    - እንበለ፡ ጐንድዮ፡ ሀብኒ፡ በጺሐኪ፡ ዝየ፨
  64:
    - አምኃ፡ ሰላም፡ አቅረብኩ፡ ለመልክእኪ፡ ቅድመ፡ ገጸ፡ ኵሉ፡ ጉባኤ፨
    - በኢማሕሌት፡ ክልኤቱ፡ መጠነ፡ ፱ቱ፡ ሱባዔ፨
    - ማርያም፡ ሊተ፡ አመ፡ ወንጌላዊት፡ ትንሣኤ፨
    - ጸሐፊ፡ ውስተ፡ ገጽየ፡ በአጽባዕተ፡ እዴኪ፡ ክልኤ፨
    - ፊደለ፡ መስቀል፡ ሰይጣነ፡ መዋኤ፨
  65:
    - ስብሐት፡ ለኪ፡ ማርያም፡ በኍልቈ፡ ሥዕርት፡ ወዐባል፨
    - ስብሐት፡ ለኪ፡ ማርያም፡ በኍልቈ፡ ዕፀዋት፡ ወረምል፨
    - ስብሐት፡ ለኪ፡ ማርያም፡ በኍልቈ፡ ከዋክብት፡ ጽዱል፨
    - ስብሐት፡ ለኪ፡ ማርያም፡ በኍልቈ፡ አዝማናት፡ ወመቃዕል፨
    - ስብሐተ፡ ድንጋሌኪ፡ ዘልፈ፡ እሰብክ፡ በቃል፨
---