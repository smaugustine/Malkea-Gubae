---
type: malkəʾ

chaine: [125]

titles:
  -
    gez: Malkəʾa Masqal
    en: Image of the Cross
  -
    gez: Malkəʾa Ḥǝmāmāta Masqal
    en: Image of the Sufferings of the Cross

subjects: [cross]

stanzas:
  1:
    - ሰላም፡ ለዝክረ፡ ስምከ፡ በመጽሔተ፡ መስቀል፡ ዘተለክአ፨
    - ወለሥዕርትከ፡ ጸሊም፡ ዘደመ፡ ተኰርኦ፡ ተቀብአ፨
    - ሰዋስወ፡ ፍቅር፡ ክርስቶስ፡ ትኩል፡ ዲበ፡ እንግድአ፨
    - አስትየኒ፡ ለተሳትፎ፡ እንተ፡ ሰተይከ፡ ጽዋዐ፨
    - በዋዕየ፡ ፍቅርከ፡ አምላካዊ፡ ሕሊናየ፡ ጸምአ፨
  2:
    - ሰላም፡ ለርእስከ፡ ሥርግወ፡ አክሊል፡ ዘሥዖክ፨
    - ወለዕጉሠ፡ ምራቅ፡ ገጽከ፡ እምሐራ፡ ጲላጦስ፡ መልአክ፨
    - ኢየሱስ፡ ክርስቶስ፡ ተወካፌ፡ ስቅለት፡ አምላክ፨
    - እንበለ፡ ደምከ፡ ወመስቀልከ፡ ቡሩክ፨
    - አልብየ፡ ምክሕ፡ እምዘመድ፡ ወዐርክ፨
  26:
    - ሰላም፡ ለትንሣኤከ፡ እንበለ፡ መዋጥሕ፡ ወግልባቤ፨
    - ወለዕርገትከ፡ በኀይል፡ ውስተ፡ ደብረ፡ ስኂን፡ ወደብረ፡ ከርቤ፨
    - በኵረ፡ ትንሣኤ፡ ክርስቶስ፡ ልሳነ፡ መጽሐፍ፡ በከመ፡ ይቤ፨
    - አጥረይኩ፡ ምክሐ፡ ወጸወነ፡ በጊዜ፡ ምንዳቤ፨
    - ኪያከ፡ አበ፡ ወኪያከ፡ መጋቤ፨
  27:
    - ሰላም፡ ለምጽአትከ፡ በስብሐተ፡ አብ፡ ወላዲ፨
    - ወለመንግሥትከ፡ ህልው፡ ለዓለመ፡ ዓለም፡ ወዓዲ፨
    - ጥዑመ፡ ስም፡ ክርስቶስ፡ ሞገሰ፡ ዮሐንስ፡ ቃለ፡ ዐዋዲ፨
    - እንዘ፡ ትዜከር፡ እግዚእየ፡ ትእይርተ፡ ሄሮድስ፡ ከሐዲ፨
    - ለቤዛ፡ ኃጥእ፡ ገብርከ፡ መስቀለከ፡ ፍዲ፨

tarafa_malke:
  1:
    - አመ፡ ትመጽእ፡ ለኰንኖ፡ ምስለ፡ ደመ፡ ገቦ፡ ወአእጋር፨
    - አማሕጸንኩ፡ ነፍስየ፡ ውስተ፡ እዴከ፡ ክቡር፨
    - ኢየሱስ፡ ክርስቶስ፡ እግዚአ፡ ሰማያት፡ ወምድር፨
    - ይትዋቀስ፡ በእንቲአየ፡ ተኰርኦትከ፡ በበትር፨
    - ወተሠይጦትከ፡ ከመ፡ ገብር፡ ለኅዳጥ፡ ብሩር፨
  2:
    - ይትባረክ፡ እግዚአብሔር፡ በአፈ፡ ኵሉ፡ ዘሥጋ፨
    - ወይትአኰት፡ ስሙ፡ ቅድመ፡ ማኅበር፡ ወእንግልጋ፨
    - ክርስቶስ፡ ስቁል፡ ለአርዌ፡ ብርት፡ ዘትዛወጋ፨
    - ኅብስተ፡ ሥጋከ፡ ምስለ፡ ማየ፡ ሕይወት፡ ፈለጋ፨
    - እንበለ፡ ሤጥ፡ ለሰብእ፡ ዘወሀብከ፡ ጸጋ፨
  3:
    - ስብሐት፡ ለከ፡ አምላኪየ፡ በኍልቈ፡ ሰብእ፡ ወመላእክት፨
    - ስብሐት፡ ለከ፡ አምላኪየ፡ በኍልቈ፡ ጽዱላን፡ ከዋክብት፨
    - ስብሐት፡ ለከ፡ አምላኪየ፡ በኍልቈ፡ | ኵሉ፡ ዓለማት፨
    - ስብሐት፡ ለከ፡ አምላኪየ፡ በኍልቈ፡ ኣዝማናት፡ ወዕለታት፨
    - ስብሐት፡ ይደሉ፡ ለመስቀልከ፡ ሕይወት፨
    - እስመ፡ በመስቅልከ፡ ድኅኑ፡ ኵሉ፡ ፍጥረት፨
  1:
    - ሰላም፡ ለከ፡ ሠናየ፡ መዐዛ፡ ወጽጌ፡ ንጉሠ፡ ዕፀዋት፡ ዕፅ፨
    - ወመንበረ፡ ስብሐት፡ ግሩም፡ ዘኪሩቤል፡ ቢጽ፨
    - መስቀል፡ ርቡዐ፡ ገጽ፨
  8:
    - ሰላም፡ ለከ፡ ማሕተመ፡ ሥላሴ፡ መስቀል፡ እንተ፡ ትገዝም፡ ዐማፄ፨
    - ኩኖ፡ ሰይፈ፡ ወማሕፄ፡ ፀርየ፡ ይኩን፡ ነፉፄ፨
    - እምገጹ፡ ረኪቦ፡ ድንጋፄ፨
---