---
type: malkəʾ

chaine: [387]

subjects: [ecca-heryaqos]

stanzas:
  1:
    - ይትባረክ፡ እግዚአብሔር፡ ለክብርከ፡ ዘደመራ፨
    - በክብረ፡ ዛቲ፡ መቅደስ፡ ለምኅደረ፡ አምላክ፡ ማኅደራ፨
    - ህርያቆስ፡ ካህና፡ ለደብረ፡ ሊባኖስ፡ ደብተራ፨
    - ባሕቱ፡ ይዘምር፡ ውሣጤሃ፡ ምስለ፡ መንፈሳዊት፡ እንዚራ፨
    - ዳዊት፡ ይምጻእ፡ ወኢይይትርፍ፡ እዝራ፨
  2:
    - ሰላም፡ ለልደትከ፡ እማኅፀነ፡ ጸጋ፡ ሐዲስ፨
    - ወልዑለ፡ ዝክር፡ ስምከ፡ ከመ፡ ጊዮርጊስ፨
    - ህርያቆስ፡ ኤርምያስ፡ ዘተቀደስከ፡ እምከርሥ፨
    - ንጉሠ፡ ኮንከ፡ በሥጋ፡ ምስለ፡ ምድራዊ፡ ንጉሥ፨
    - ወምስለ፡ ንጉሥ፡ ሰማያዊ፡ ነገሥከ፡ በነፍስ፨
  3:
    - ሰላም፡ ለርእስከ፡ ሥርግወ፡ ሥዕርት፡ ፀዓዳ፨
    - ዘአክሊለ፡ ክህነት፡ አግመረ፡ ለሀገረ፡ ንጉሥ፡ በዓውዳ፨
    - ህርያቆስ፡ ሰማዕት፡ ሱታፌ፡ ጊዮርጊስ፡ ዘልዳ፨
    - እሳደ፡ አዝንም፡ በሮሜ፡ እስመ፡ ዓመፃ፡ ልማዳ፨
    - ወፍኖተ፡ ውጉዝ፡ ንስጥሮስ፡ ተመርሑ፡ ውሉዳ፨
  28:
    - ሰላም፡ ለመቃብሪከ፡ ዘአርአያሃ፡ መቅደስ፨
    - ወንብረትከ፡ ውስቴታ፡ እስከ፡ ይመጽእ፡ ንጉሥ፨
    - ህርያቆስ፡ ይትቀሰም፡ ፍሬ፡ ጽድቅ፡ ዘነፍስ፨
    - ፍሬሃሰ፡ ኀበ፡ ተኃጥአ፡ በቃለ፡ ምእመን፡ ክርስቶስ፨
    - ህየ፡ ተረግመት፡ እንታክቲ፡ በለስ፨
  29:
    - ኣአምን፡ እምልቡናየ፡ ቅድመ፡ ሕዝብየ፡ ኵሎሙ፨
    - ከመ፡ ስምከ፡ ተጽሕፈ፡ ለክርስቶስ፡ በገጸ፡ ስሙ፨
    - ህርያቆስ፡ ጻድቅ፡ ዘነጻሕከ፡ በንጽሐ፡ ደሙ፨
    - ባሕቱ፡ ሀለዉ፡ እምጽድቅከ፡ በኃይለ፡ ኑፋቄ፡ ዘደክሙ፨
    - ፍዳሆሙ፡ በሰማይ፡ ይርከቡ፡ ዳእሙ፨
  30:
    - አምሕለከ፡ እግዚእየ፡ በስመ፡ ጊዮርጊስ፡ ክቡር፨
    - ጌጋየ፡ ትስረይ፡ ህርያቆስ፡ መምህር፨
    - ዜና፡ መልክዕከ፡ እጽሐፍ፡ ኀበ፡ ጸውዓተኒ፡ ፍቅር፨
    - እስመ፡ ተሀበልኩ፡ ወልደ፡ ዓመፃ፡ ወነውር፨
    - እንዘ፡ ምሉአን፡ ጻድቃን፡ በምልአ፡ ለምድር፨
tarafa_malke:
  1:
    - ሰላም፡ ለከ፡ ህርያቆስ፡ ዐጽቅ፡ ዘተክለ፡ ሃይማኖት፡ ጕንድ፨
    - ቦኑ፡ ይብለከ፡ ዓለም፡ አብድ፨
    - ለመስቀል፡ ኢይሰግድ፨
  2:
    - ሰላም፡ ለከ፡ እምክብረ፡ ኤልሳዕ፡ ህርያቆስ፡ ወፊልጶስ፡ ሐዲስ፨
    - እምሕዝቅያስኒ፡ ወቴዎድሮስ፨
    - ክብርከ፡ ኢይንዕስ፨
  3:
    - ሰላም፡ ለከ፡ ከመ፡ ዮሐንስ፡ ህርያቆስ፡ በክንፋ፡ ከለለተከ፡ ድንግል፨
    - ወዮሐንስ፡ ከማ፡ በእንድርያስ፡ ኮል፨
    - መአዘከ፡ ያስተማስል፨
  4:
    - ሰላም፡ ለከ፡ መስቀለ፡ ክህነት፡ ህርያቆስ፡ ዘውገ፡ መርሐ፡ ክርስቶስ፡ ጥበብ፨
    - መጠውከ፡ ነዋ፡ መስለ፡ ጴጥሮስ፡ አብ፨
    - ዕንባቆም፡ ወያዕቆብ፨
  5:
    - ሰላም፡ ለከ፡ ቢጸ፡ ማትያስ፡ ህርያቆስ፡ ምስለ፡ ዮሐንስ፡ ሰማዕት፨
    - ወምስለ፡ ካልኡ፡ ዮሐንስ፡ ሊቀ፡ ካህናት፨
    - ጸልለኒ፡ ክንፈ፡ ረድኤት፨
  6:
    - ሰላም፡ ለከ፡ ጽድቀ፡ በትረ፡ ወንጌል፡ ትንሣእ፡ ወትሕትና፡ አብርሃም፡ ርእስ፨
    - እምድኅረ፡ ዘወንጌል፡ ዘመጽአ፡ በትረ፡ ጊዮርጊስ፨
    - አርአየከ፡ ህርያቆስ፨
  7:
    - ሰላም፡ ለከ፡ ዘክርስቶስ፡ ጻድቅ፡ ወየማነ፡ አብ፡ አቡከ፨
    - ዘክርስቶስኒ፡ ዘእምቅድሜከ፡ ህርያቆስ፡ ኅዳጠ፡ እስመ፡ ወደስኩከ፨
    - ለባርኮትየ፡ ይምጽኡ፡ ምስሌከ፨
---