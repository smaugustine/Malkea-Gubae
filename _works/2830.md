---
type: malkəʾ

chaine: [114]

subjects: [peter, paul]

stanzas:
  1:
    - ሰላም፡ ለዕለተ፡ ፅንስከ፡ ድኅረ፡ ዕለታት፡ ኀለፋ፨
    - ትዝልፍ፡ ውሉደ፡ ኀጢአት፡ ወዝሉፋ፨
    - እምጸዊረ፡ ሐመር፡ ስምዖን፡ ጸዋሬ፡ ሃይማኖት፡ ወተስፋ፨
    - ሶበ፡ ነጸረከ፡ ይቤለከ፡ አልፋ፨
    - አንተኬ፡ ዘትሰመይ፡ ኬፋ፨
  2:
    - ሰላም፡ ለዝክረ፡ አስማቲክሙ፡ ልሳነ፡ ዕፍረት፡ ወኰኵሕ፨
    - ወለሥዕርትክሙ፡ ሰላም፡ ሜላተ፡ ዕሩቅ፡ ድማኅ፨
    - ንጉሠ፡ ዓለማት፡ ጴጥሮስ፡ ወጳውሎስ፡ መሲሕ፨
    - እትሜነይ፡ አጽልል፡ ታሕቴክሙ፡ ምጽላለ፡ ፍቅር፡ ንጹሕ፨
    - እስመ፡ ለኵሉ፡ ኃጥእ፡ ተምኔቱ፡ ብዙኅ፨
  18:
    - ሰላም፡ ለዕለተ፡ ሞትክሙ፡ ብከየ፡ ወፍሥሓ፨
    - ማዕከለ፡ ፍቁር፡ ወፀር፡ ዘአስተርአየ፡ ብዙኀ፨
    - ሥቃያተ፡ ኦኤጥሮስ፡ ወጳውሎስ፡ ስራኀ፨
    - ዘተዐገሥክሙ፡ እስከ፡ ዕረፍታት፡ በጽሐ፨
    - እደ፡ ትፍሥሕትክሙ፡ ይልክፈኒ፡ ከመ፡ እድኅግ፡ ላሐ፨
  19:
    - ሰላም፡ ለትንሣኤትክሙ፡ ዘዐባይ፡ ሥርዓታ፨
    - ወልድ፡ ጥቀ፡ ዘኢያእመረ፡ ሰዓታ፨
    - ሕይወተ፡ ሕይወትነ፡ ኦኤጥሮስ፡ ወጳውሎስ፡ ኀሤታ፨
    - ለነፍስየ፡ ከመ፡ አብጸት፡ አመ፡ ይጠፍእ፡ ማኅቶታ፨
    - እምቅብአ፡ ጠባባት፡ ሀብዋ፡ ኢትቁም፡ ባሕቲታ፨
  20:
    - ጴጥሮስ፡ ወጳውሎስ፡ አማልክተ፡ ኵሉ፡ ዓለም፨
    - እስመ፡ ታርኅዊ፡ ክረምተ፡ በበ፡ አዝማት፡ ወአም፨
    - ፈውሰ፡ እዴክሙ፡ ጠል፡ ወሣህልክሙ፡ ዝናም፨
    - ይሥቅይዎ፡ ይሥቅይዎ፡ በሕሩረ፡ ኀጋይ፡ ሕማም፨
    - ለዘየብለ፡ እምልምላሜ፡ ሰብእናየ፡ ኦም፨
  21:
    - አመ፡ ኀበ፡ አብ፡ ዐርገ፡ ውርዶ፡ ካልእ፡ ማሕየዊ፨
    - እንተ፡ አዘዘከ፡ ጴጥሮስ፡ ቤዛ፡ ብዙኃን፡ ኖላዊ፨
    - አባግዐ፡ ትዕቀብ፡ በበትረ፡ ኂሩት፡ ሀላዊ፨
    - ዕቀበኒ፡ ዕቀበኒ፡ ምስለ፡ ጳውሎስ፡ ዕብራዊ፨
    - እስመ፡ ውስተ፡ ኵሉ፡ ይጸንሐኒ፡ ኀይለ፡ ፀር፡ ነኣዊ፨
  22:
    - በዐጸደ፡ ካህናት፡ ጴጥሮስ፡ ዘጐየይከ፡ እምተዐውቆ፨
    - ወአመ፡ ሳውል፡ አንተ፡ እንተ፡ እመንከ፡ ናፍቆ፨
    - ማዕከለ፡ ሌሊት፡ በታቦር፡ ወቀትረ፡ በደማስቆ፨
    - ከመ፡ ርኢክሙ፡ ለእግዚአብሔር፡ መብረቆ፨
    - እርእዩኒ፡ እኅሥሥ፡ መንግሥቶ፡ ወጽድቆ፨
  23:
    - መሥዋዕተ፡ ማሕሌት፡ ዘነውር፡ ለክብርክሙ፡ መቅደስ፨
    - እስመ፡ አቅረብኩ፡ ዘካልእ፡ ቃለ፡ ትእዛዘ፡ ጽድቅ፡ ንጉሥ፨
    - ሊቀ፡ ካህናት፡ ጴጥሮስ፡ ወጳውሎስ፡ ቀሲስ፨
    - ስረዩ፡ ጌጋይየ፡ ከመ፡ ሰረየ፡ ክርስቶስ፨
    - በበ፡ ስብዕ፡ ሰብአ፡ ጌጋይ፡ ለነፍስ፨
---