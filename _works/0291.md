---
type: malkəʾ

habtemichael: [250]

subjects: [sinoda-d-semmona]

stanzas:
  1:
    - ለወልደ፡ ነጐድጓድ፡ ዮሐንስ፡ ወለእለ፡ ኬፋ፡ አብያጺሁ፨
    - ዘወሀብኮሙ፡ ሥልጣነ፡ ማእስረ፡ ኀጢኣት፡ ይፍትሑ፨
    - ጰራቅሊጦስ፡ ነዓ፡ አናቅጸ፡ ልብየ፡ ታርኁ፨
    - ለአባ፡ ሲኖዳ፡ ከመ፡ እዜኑ፡ ዜናሁ፨
    - እስመ፡ ድኅረ፡ ማዕረር፡ አኀዝኩ፡ ወወጠንኩ፡ ናሁ፨
  2:
    - ሰላም፡ ለዝክረ፡ ስምከ፡ በትርሲተ፡ ጸጋ፡ ወሞገስ፨
    - ዘአሠርገዎ፡ ፍጹመ፡ ሊቀ፡ ካህናት፡ ክርስቶስ፨
    - ገባሬ፡ መንክራት፡ ሲኖዳ፡ ከመ፡ ጊዮርጊስ፨
    - እስከ፡ እፌጽም፡ ስብሐቲከ፡ እምኀዘነ፡ ሥጋ፡ ወነፍስ፨
    - ለበግዐ፡ ቤትከ፡ ዕቀበኒ፡ ኖላዊ፡ ሐዲስ፨
  28:
    - አምኃ፡ ሰላም፡ ኣቄርብ፡ ለቆብእከ፡ አክሊለ፡ ሦክ፨
    - ወእዜምር፡ ካዕበ፡ ለአስኬማከ፡ ቡሩክ፨
    - መልከ፡ ጼዴቅ፡ አንተ፡ ሲኖዳ፡ ካህነ፡ አምላክ፨
    - ተማሕፀንኩ፡ ከመ፡ ትዕቀባ፡ በረድኤትከ፡ ምስማክ፨
    - ወበጸሎትከ፡ ለነፍስየ፡ እምአርዌ፡ ድሩክ፨
  29:
    - ዓዲ፡ ሰላም፡ ለአጽፈ፡ መላእክት፡ አጽፍከ፨
    - ለቀሚስኒ፡ ወቅናት፡ እለ፡ ድርዓ፡ መዊእ፡ ኮኑከ፨
    - ሲኖዳ፡ አቡየ፡ ቃለ፡ አምላክከ፨
    - ኢትርሳዕ፡ በተዘክሮ፡ አድኅኖተ፡ ነዳይ፡ ወልድከ፨
    - እመስተዐግላን፡ ሰብእ፡ ጽባሐ፡ ወርስከ፨
  30:
    - የአምር፡ እግዚአብሔር፡ ዘይፈትን፡ ልበ፡ ወኵልያተ፨
    - ለተወድሶ፡ ወትምክሕት፡ ከመ፡ ኢያቅረብኩ፡ ዘንተ፨
    - ለዕበየ፡ ዝንቱ፡ ጻድቅ፡ ኍልቈ፡ ሠላሳ፡ ማሕሌተ፨
    - ኀሢሥየ፡ እንሣእ፡ ባሕቱ፡ ዐሥበ፡ መስተገብር፡ ዕሤተ፨
    - ወይጸግወኒ፡ በጸጋሁ፡ ባርኮ፡ ንስቲተ፨
tarafa_malke:
  1:
    - ሰላም፡ ለከ፡ ምስለ፡ ብዙኅ፡ ግናይ፡ ለሲኖዴዎስ፡ አኮማ፨
    - ለባሴ፡ ትዕግሥት፡ በብዙኅ፡ ጻማ፨
    - መልአክ፡ ዘበምድር፡ ወብእሲ፡ ዘራማ፨
  6:
    - ሰላም፡ ለመ፡ ዘኢተኀድግ፡ ለግሙራ፡ ውስተ፡ እደ፡ ተኵላ፡ መስሕብ፨
    - ኖላዌ፡ ኵሉ፡ ዘበዐቂብ፨
    - ወኢኮንከ፡ ከመ፡ አሳብ፨
  7:
    - ሰላም፡ ለከ፡ ከመ፡ ትዋህየነ፡ ዮም፨
    - ሲኖዳ፡ በትረ፡ እዴከ፡ ሰላም፨
    - ለምንት፡ አባ፡ ታረምም፨
    - እንዘ፡ በግዕከ፡ ግዱፍ፡ ማእከለ፡ ገዳም፨
    - ንቃሕ፡ እምነ፡ ንዋም፨
---