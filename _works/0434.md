---
type: malkəʾ

habtemichael: [150]

subjects: [luqas-gubor-habala]

stanzas:
  1:
    - ሰላም፡ ለዝክረ፡ ስምከ፡ ዘትርጓሜሁ፡ ጠቢብ፨
    - ዐቃቤ፡ ሥራይ፡ ሉቃስ፡ መድኅነ፡ አሕዛብ፡ ወሕዝብ፨
    - ሕሙማነ፡ ነፍስ፡ ትፌውስ፡ በሥራይከ፡ ዕጹብ፨
    - ወዝሥራይ፡ ሃይማኖቱ፡ ውስተ፡ አንቀጸ፡ አፍ፡ ቅሩብ፨
    - ከመ፡ እምብእሲት፡ ተወልደ፡ ከመ፡ ንህብ፡ እምንህብ፨
  27:
    - ሰላም፡ ለፍልሰተ፡ ሥጋከ፡ ምሳሌ፡ ፀአትከ፡ አፍኣ፨
    - እምነ፡ መቃብር፡ ሕያወ፡ ከመ፡ ለሙታን፡ ተሠርዐ፨
    - በተስፋ፡ ትንሣኤ፡ ሉቃስ፡ ተቀሠፍከ፡ በበአርብዓ፨
    - ወየኀዩ፡ እንበይነ፡ ዝንቱ፡ በከመ፡ ነጸረ፡ ዘርዐ፨
    - መንገለ፡ ከዊን፡ መሬታዊ፡ ሥጋከ፡ ዘገብአ፨
  28:
    - ኀበ፡ ተርኅወ፡ ገነት፡ በከመ፡ አተውከ፡ እአቱ፨
    - ነባቤ፡ ሰላመከ፡ ሉቃስ፡ ምክዕቢተ፡ ዐሥር፡ ምስለ፡ ሰመንቱ፨
    - እስመ፡ እንዘ፡ ይብል፡ አዘዘ፡ አምላክ፡ ውስተ፡ ኦሪቱ፨
    - ኢይትርፍ፡ ድኅረ፡ ጻመወ፡ ለዘጻመወ፡ ዕሤቱ፨
    - ወለዘተዐሰበ፡ ዐስበ፡ ኢይቢት፡ በቤቱ፨
tarafa_malke:
  1:
    - ሰላም፡ ለከ፡ ሠናየ፡ ተግባር፡ ሉቃስ፡ ማእከለ፡ ገዳም፡ ይቡስ፨
    - ተከልከ፡ አንተ፡ ምግባራተ፡ ነፍስ፨
    - ወአልሐቀከ፡ መንፈስ፡ ቅዱስ፨
  5:
    - ሰላም፡ ለክሙ፡ ይባርከነ፡ ክርስቶስ፡ ወሉቃስ፡ ውስተ፡ ቤትነ፡ እትዉ፨
    - በዘሞተ፡ ቃል፡ ከመ፡ ታሕይዉ፨
    - ወጌጋያቲነ፡ እንዘ፡ ትትዐደዉ፨
    - ማእከሌነ፡ መምህራን፡ ኀልው፨
---