---
type: malkəʾ

subjects: [mamas-d-gwedgweda]

stanzas:
  1:
    - ሰላም፡ ለፅንሰትከ፡ ውስተ፡ ከርሠ፡ ቅድስት፡ መርኬዛ፨
    - ወለልደትከ፡ ሰላም፡ ምስለ፡ መዓዛ፨
    - ያዕቆብ፡ ማማስ፡ ምሉዓ፡ ጥበብ፡ ወሬዛ፨
    - ለዓለም፡ ዓውደ፡ ትካዝ፡ ከመ፡ ኢይርከብከ፡ ትካዛ፨
    - ስዋስወ፡ ኃሤት፡ ነጸርከ፡ በፃን፡ ሎዛ፨ 
  2:
    - ሰላም፡ ለዝክረ፡ ስምከ፡ ምክሕ፡ ሕዘበ፡ ነቢይ፡ ሙሴ፨
    - አምጣነ፡ ይናዝዝ፡ ነግደ፡ ወያስተፌሥሕ፡ ፈላሴ፨
    - ተመሳሌ፡ መልአክ፡ ማማስ፡ እንዘ፡ ትከውን፡ ብእሴ፨
    - ከመ፡ በሥላሴ፡ ተዋሕዶ፡ ወበተዋሕዶ፡ ሥላሴ፨
    - አልብወነ፡ ዘለከ፡ ቅዳሴ፨
  28:
    - ሰላም፡ ለመቃብሪከ፡ እስመ፡ አውፅአ፡ ማየ፡ ጸዓዳ፨
    - ዘይምዕዝ፡ እምጽጌ፡ ረዳ፨
    - ማማስ፡ ወርቅ፡ ምክሐ፡ ልበ፡ ዕቤር፡ ጐድጐዳ፨
    - ጸሊ፡ ለውሉድከ፡ አመ፡ ዕለተ፡ ደይን፡ ወፍዳ፨
    - ለዐጸድከ፡ ይረሱ፡ ዐጸዳ፨

tarafa_malke:
  1:
    - ሰብአ፡ ሰሰዌ፡ ሀገር፡ እለ፡ አብዝኁ፡ ሥላቀ፨
    - ዘኢይደሉ፡ ነገረ፡ ሶበ፡ ተናገሩከ፡ ጥቀ፨
    - አምላክከ፡ ማማስ፡ እስመ፡ አሥመርኮ፡ ጻድቀ፨
    - ውስተ፡ ገራህቶሙ፡ ፈነወ፡ መብረቀ፨
    - ወእደ፡ ሙስና፡ መፍርህ፡ ዲቤሆሙ፡ ወድቀ፨
  2:
    - ሰላም፡ ለተኣምሪከ፡ ዘይፌውስ፡ ሕሙማነ፨
    - ወያስተፌሥሕ፡ መካነ፨
    - ተስፋ፡ ምእመናን፡ ማማስ፡ አምጣነ፡ ኮንከ፡ ምእመነ፨
    - አርአይከ፡ ጊዜ፡ ጸሎት፡ መደንግፀ፡ ግርማ፡ ብርሃነ፨
    - ወአጽፈ፡ ብርሃን፡ ሥርጋዌከ፡ ኮነ፨
  3: 
    - ሰላም፡ ለከ፡ ማማስ፡ ኀያል፨
    - ሰላም፡ ለከ፡ ማማስ፡ ትርጓሜ፡ ናዝራዊ፡ ወንጌል፨
    - ሰላም፡ ለከ፡ ማማስ፡ ምዑዘ፡ ምግባር፡ ኮል፨
    - ጸሊ፡ ለውሉድከ፡ ኀበ፡ ማርያም፡ ድንግል፨
    - ወኀበ፡ ወልዳ፡ ክርስቶስ፡ ዘቆመ፡ በመስቀል፨
---