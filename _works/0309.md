---
type: malkəʾ

subjects: [peter-alexandria]

stanzas:
  1:
    - በስመ፡ እግዚአብሔር፡ ወበዋሕናሁ፡ ተክፍሎ፨
    - ወበተክፍሎቱ፡ ዋሕድና፡ አምሳለ፡ ፀሓይ፡ ዘትማሰሎ፨
    - ውዳሴ፡ መልክዑ፡ እጽሕፍ፡ እንዘ፡ እሴብሕ፡ ወአሌዕሎ፨
    - ለጴጥሮስ፡ ሰማዕት፡ አመ፡ በእንተ፡ ሕዝብ፡ ሰአሎ፨
    - ተፍጻሜተ፡ ሰማዕት፡ እንተ፡ ዘአምላክ፡ ይቤሎ፨
  2:
    - ሰላም፡ ለዝክረ፡ ስምከ፡ ስመ፡ ወልደ፡ ዮና፡ ክቡር፨
    - ወለሥዕርትከ፡ ሰላም፡ ዘጠለ፡ ዮርዳኖስ፡ ፀምር፨
    - ሊቀ፡ ጳጳሳት፡ ጴጥሮስ፡ ወሰማዕተ፡ ሥቃይ፡ መሪር፨
    - አሐሊ፡ ለከ፡ ማሕሌተ፡ ከመ፡ በዐሥር፡ አውታር፨
    - ንጉሠ፡ እስራኤል፡ ሐለየ፡ ለታቦት፡ ዘጾር፨
  26:
    - ሰላም፡ ለግንዘተ፡ ሥጋከ፡ በሕገ፡ ጳጳሳት፡ ክቡራን፨
    - ወለመቃብሪከ፡ ሰላም፡ በእስክንድርያ፡ ምካን፨
    - ተፍጻሜተ፡ ደሞሙ፡ ለሰማዕታተ፡ ጽድቅ፡ አሚን፨
    - አሰበ፡ ጽራኅየ፡ በነቢበ፡ ዝንቱ፡ ድርሳን፨
    - ዕረፍተ፡ ሥሩሓን፡ ሀበኒ፡ በሐዳስ፡ ዘመን፨
tarafa_malke:
  1:
    - ማዕረረ፡ ገድልከ፡ አባ፡ ሶበ፡ አልጸቀ፡ ተቅራማ፨
    - አዋልደ፡ ክብር፡ አክሊላት፡ መልዕልተ፡ ርእስከ፡ ቆማ፨
    - አስካለ፡ መልክእከ፡ ዘንት፡ እምገራህተ፡ ልሳን፡ ይቅስማ፨
    - እስመ፡ ዮም፡ ሕዋሲቲከ፡ አዋልደ፡ ብዙኀ፡ ጻማ፨
    - ግብረ፡ ዘወሀ፡ በኮን፡ ፈጽሞ፡ ፈጸማ፨
  5:
    - ሰላም፡ እብል፡ ለጴጥሮስ፡ የማኖ፨
    - ሊቀ፡ ጳጳሳት፡ በተክህኖ፨
    - ለአርዮስ፡ ዕልው፡ ግዘተ፡ ሥጋሁ፡ ኰነኖ፨
    - ለወልደ፡ ማርያም፡ ሶበ፡ ነጸረ፡ ሥኖ፨
    - እንዘ፡ እኁዝ፡ በእዴሁ፡ ሥጡጠ፡ ገርዜኖ፨
  6:
    - ሰላም፡ ለከ፡ ሰባኬ፡ ሃይማኖት፡ በጥንቃቄ፨
    - አምሳለ፡ ጳውሎስ፡ ዘአተሰሎንቄ፨
    - ዕፀ፡ መድኃኒት፡ ጴጥሮስ፡ ወዕፀ፡ ሐዲስ፡ ኢሎቄ፨
    - አዕዋፈ፡ ሰማይ፡ ዘሞርሞቄ፡ እንተ፡ ጸለይከ፡ እምዕንቈ፨
    - እፎኑመ፡ ጊዜ፡ ሰርክ፡ አውዐየከ፡ መርቄ፨
---