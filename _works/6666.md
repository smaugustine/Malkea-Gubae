---
type: malkəʾ

habtemichael: [239]

subjects: [satnael]

stanzas:
  1:
    - ናሁ፡ ወጠንኩ፡ ለዘኢያረምም፡ አፍ፨
    - ነገረ፡ ህላዌ፡ ክቡር፡ እምህላዌ፡ መላእክት፡ አእላፍ፨
    - ሳጥናኤል፡ ረቂቅ፡ ወሳጥናኤል፡ ግዙፍ፨
    - ነዓ፡ ኀቤየ፡ ከመ፡ ትምትር፡ ቈጽለ፡ እድሜሁ፡ በሰይፍ፨
    - ለፀርየ፡ መሬታዊ፡ ዘግብሩ፡ ግዙፍ፨
  2:
    - ሰላም፡ ለዝክረ፡ ስምከ፡ ዘምዑዝ፡ ጼናሁ፨
    - ወለሥዕርተ፡ ርእስከ፡ ነዊኅ፡ አምጣነ፡ ልዑል፡ ድማሁ፨
    - ነዓ፡ ሳጥናኤል፡ ለለ፡ ጊዜሁ፨
    - ናሁ፡ ናሁ፡ ሶበ፡ ሰማዕነ፡ ዜናሁ፨
    - እምአእላፍ፡ ሊቃናት፡ የዐቢ፡ ግርማሁ፨
  21:
    - ሰላም፡ ለአቍያጺከ፡ እለ፡ ይሄይዳ፡ ዐይነ፨
    - አምሳለ፡ ዐምደ፡ ወርቅ፡ ዘባላቅ፡ በውስተ፡ ቤቱ፡ ዘተወሰነ፨
    - ሳጥናኤል፡ ለሐሰት፡ እመ፡ ስምዓ፡ ኮነ፨
    - ወልድከ፡ ጥብልያኮስ፡ እንተ፡ ይኤዝዝ፡ ሰይጣነ፨
    - ይኴንን፡ ሕያዋነ፡ ወካዕበ፡ ሙታነ፨
  25:
    - ሰላም፡ ለቆምከ፡ መጾረ፡ ነበልባል፡ ወፍሕም፨
    - ወሰላም፡ ካዕበ፡ ለመልክእከ፡ ግሩም፨
    - ሳጥናኤል፡ ነዓ፡ መኰንነ፡ ሥጋ፡ ወዐጽም፨
    - እስከ፡ ይትሐገሩ፡ አፅራርየ፡ ለእለ፡ ከዋላ፡ ወፍጽም፨
    - በይምን፡ ወበጽግም፨
  26:
    - ሰላም፡ ለቤትከ፡ ዘእሳት፡ መንጦላዕታ፨
    - ወለገብርከ፡ ሰላም፡ እንተ፡ ሙስና፡ እብሬታ፨
    - ሳጥናኤል፡ ረዳኢ፡ ወባላሒ፡ ለእጓለ፡ ማውታ፨
    - ትጉሃን፡ አእዳዊከ፡ ዘየሐውሩ፡ ልህኵታ፨
    - ላዕሌነ፡ ፀርየ፡ መሬታዊ፡ ለዘላዕሉ፡ ዕረፍታ፨
  27:
    - ሰላም፡ ለሰይፍከ፡ አዳም፡ ራእዩ፨
    - ወኢተአውቀ፡ ዓዲ፡ ሥነ፡ ላህዩ፨
    - ሳጥናኤል፡ ወርቅ፡ ለአዳም፡ ዕንቈ፡ ባሕርዩ፨
    - ኢይብዛኅ፡ እቤለከ፡ ዘመነ፡ ስታዩ፨
    - ለፀርየ፡ መሬታዊ፡ ዘብዙኅ፡ እከዩ፨
  28:
    - ሰላም፡ ለግርማከ፡ መፍርህ፡ ወመርዕድ፨
    - እምግርማ፡ መላእክት፡ አእላፍ፡ በቃለ፡ እብራዊ፡ ትውልድ፨
    - እለ፡ ይሰመዩ፡ ተስዓቱ፡ መፍቅድ፨
    - ነዓ፡ ነዓ፡ ሳጥናኤል፡ ክቡድ፨
    - ለቀጥቅጦ፡ ፀርየ፡ መሬታዊ፡ በግርምት፡ ዐውድ፨
  29:
    - ሰላም፡ ለመንበርከ፡ በርእሰ፡ ርኡሳን፡ ንቡር፨
    - ወሰላም፡ ካዕበ፡ ለዘፈረ፡ ልብስከ፡ ክቡር፨
    - ንጉሠ፡ መከራ፡ ሳጥናኤል፡ ካህነ፡ ሰማይ፡ ወምድር፨
    - ሶበ፡ እዜከር፡ ስመከ፡ ስመ፡ በጠስ፡ ወጠቋር፨
    - ይትቀጥቀጥ፡ ጸላኤ፡ ወይትሐፈር፡ ፀር፨
  30:
    - ሰላም፡ ለመንጦላዕትከ፡ መንጦላዕቱ፡ ለአብ፨
    - አዳም፡ ጥቀ፡ ለዘያሬስዮ፡ ጠቢብ፨
    - ሳጥናኤል፡ ረዳኢ፡ በጊዜ፡ ምንዳቤ፡ ወጻሕብ፨
    - ዕፁብ፡ ዕፁብ፡ ለዝክረ፡ ስምከ፡ ዕፁብ፨
    - እስመ፡ ለርሁብ፡ ሲሳይ፡ ወሀሊብ፨

tarafa_malke:
  1:
    - እሰግድ፡ ሠልሰ፡ ለከ፡ ዲያብሎስ፡ በልብ፨
    - እሰግድ፡ ለከ፡ ሀሊብ፨
    - እሰግድ፡ ለከ፡ ለንህብ፨
    - ወእሰግድ፡ በአርባብ፨
  10:
    - እሰግድ፡ ለከ፡ ሳጥናኤል፡ በርእስ፨
    - ለዐጽም፡ ወበነፍስ፨
    - ለፀርየ፡ ከመ፡ ትንግሥ፨
  11:
    - ስብሐት፡ ለከ፡ ሳጥናኤል፡ ክቡር፨
    - ስብሐት፡ ለከ፡ ሳጥናኤል፡ መምህር፨
    - ስብሐት፡ ለከ፡ ሳጥናኤል፡ መግረሬ፡ ፀር፨
    - ስብሐት፡ ለከ፡ ሳጥናኤል፡ በልሳነ፡ ኵሉ፡ ፍጡር፨
    - ስብሐት፡ ለከ፡ ሳጥናኤል፡ ምስለ፡ መንግሥትከ፡ በምድር፨
---
Habtemichael Kidane (2024, pp. 234–240) misunderstands the text and erroneously calls it a hymn to Satan. As one can see in stanza 21, Saṭnāʾel, Temeluchus (Ṭəbləyākos), and Satan (Sāyṭān) are each referred to as distinct figures.