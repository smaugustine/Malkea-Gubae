---
type: malkəʾ

subjects: [maba-seyon]

stanzas:
  1:
    - ሰላም፡ ለዝክረ፡ ስምከ፡ ጥዑመ፡ ዜና፡ ወዝክር፨
    - እስመ፡ ቦ፡ ውስቴቱ፡ ስመ፡ ማርያም፡ መዐር፨
    - ተክለ፡ ማርያም፡ ሙሴ፡ ተመጣዌ፡ ቃላት፡ ዐሥር፨
    - ጸሐፍ፡ አስማቲሆሙ፡ ለአበዊነ፡ አብትር፨
    - በዕንቈ፡ ሎግዮ፡ መስቀል፡ ወቀኖት፡ ሐሪር፨
  29:
    - ሰላም፡ ለግንዘተ፡ ሥጋከ፡ ዘገነዎ፡ በአፈው፨
    - ወለመቃብሪከ፡ በጻሕቅ፡ ዘከረድዎ፡ አበው፨
    - ተክለ፡ ማርያም፡ ፍቁሩ፡ ለእግዚአብሔር፡ ሕያው፨
    - አድኅኖሙ፡ በኪዳንከ፡ እምነ፡ ኵነኔ፡ ድልው፨
    - ለእለ፡ በስምከ፡ አምኑ፡ ፍቁራን፡ አኀው፨
  30:
    - ተክለ፡ ማርያም፡ እብለከ፡ ነዓ፡ በጽዋዔ፨
    - ሰሚዐከ፡ ዘንተ፡ ጽራኅየ፡ በጉባኤ፨
    - ዘራኢ፡ ለዘርኡ፡ እንተ፡ ይገብር፡ ትንሣኤ፨
    - ኀሠረ፡ ውስተ፡ እሳት፡ አመ፡ ይወዲ፡ በመስዔ፨
    - ውስተ፡ ሙዳየ፡ ዕብን፡ ሕጽንከ፡ ኩነኒ፡ ምኅባኤ፨
---