---
type: malkəʾ

chaine: [112]

subjects: [nathaniel]

stanzas:
  1:
    - ሰላም፡ ሰላም፡ ለዕለተ፡ ክቡር፡ ፅንስከ፨
    - ወለልደትከ፡ ትኩን፡ ትፍሥሕተ፡ ኅዝንት፡ እምከ፨
    - እስራኤላዊት፡ ናትናኤል፡ ጽልሑተ፡ እስራኤል፡ ሕዝብከ፨
    - እስመ፡ ኢኀደረ፡ ወኢተረክበ፡ ላዕሌከ፨
    - እንዘ፡ በሥጋዌ፡ ትአጽር፡ ነጸርከ፡ አምላክ፨
  2:
    - ሰላም፡ ለዝክረ፡ ስምከ፡ እንተ፡ ተሰምየ፡ ይሁዳ፨
    - ምስለ፡ ሥዕርትከ፡ ወርእስከ፡ ክሉለ፡ ብርሃን፡ ጸዐዳ፨
    - ዕሩቀ፡ ኵለንታ፡ ናትናኤል፡ እምልብሰ፡ ጽልሑት፡ ወዕዳ፨
    - መሐርከ፡ ቅድመ፡ ኵሉ፡ ለወለተ፡ ዳዊት፡ ወልዳ፨
    - ከመ፡ እምወላዲ፡ ተወልደ፡ ዘልደት፡ እንግዳ፨
  19:
    - ሰላም፡ ለመቃብሪከ፡ ወለትንሣኤከ፡ በስብሐት፨
    - በዕለት፡ እምርት፡ እንዘ፡ ኢእምርት፡ ዕለት፨
    - ዐቃቤ፡ ሥራይ፡ ናትናኤል፡ በዕብሬትከ፡ ክረምት፨
    - ተሰቅዩ፡ ጠለ፡ ፈውስ፡ ሕሙማነ፡ ነፍስ፡ አዝርእት፨
    - ዘተዘርኡ፡ ወተገድፉ፡ በዓለም፡ ገራህት፨
  20:
    - ሰላም፡ ለዕለተ፡ ሞትከ፡ በኢየሩሳሌም፡ ቅድመ፨
    - እንተ፡ ተቀትለት፡ ነቢያተ፡ ወፈጣሬ፡ ኵሉ፡ ዳግመ፨
    - ኤጲስ፡ ቆጶስ፡ ናትናኤል፡ ኀበ፡ ያዕቆብ፡ ተሰይመ፨
    - ፍታሕ፡ ፍታሕ፡ በቃልከ፡ እማእሠረ፡ ጌጋይ፡ ዓለመ፨
    - ወሕትም፡ በእዴከ፡ አፈ፡ ፀር፡ ግሩም፨
  21:
    - ሶበ፡ ሐወጸኒ፡ ግብተ፡ ማሕሌተከ፡ እንግዳ፨
    - አባእክዎ፡ ቤትየ፡ አምጣነ፡ ፈራህከ፡ ፍዳ፨
    - ሐውጾተ፡ ድውይኒ፡ ዘትእዛዝከ፡ ይሁዳ፨
    - ሐውጸኒ፡ ለዓለም፡ ለዘደወይኩ፡ በዐውዳ፨
    - እንዘ፡ ለነፍስየ፡ ትጸውር፡ መፍቅዳ፨
---