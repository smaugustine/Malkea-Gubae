---
type: malkəʾ

subjects: [victor]

stanzas:
  1:
    - ሰላም፡ ለፅንሰትከ፡ ለማርታ፡ በማሕፀና፨
    - ሶበ፡ ጸለየት፡ ተአሚና፨
    - ሥዕለ፡ ማርያም፡ አመረታ፡ ርእሳ፡ አጽኒና፨
    - እምክርሠ፡ እምከ፡ ዘተውህበከ፡ ብፅዕና፨
    - አማኅኩከ፡ ፊቅጦር፡ አውሥአኒ፡ ዳኅና፨
  2:
    - ሰላም፡ ለልደትከ፡ ሕፃነ፡ ማርታ፡ ኅሩይ፨
    - ዘወረደ፡ ለከ፡ ልብሰ፡ ወርቅ፡ እምሰማይ፨
    - ሶበ፡ ትልህቅ፡ ዘይልህቅ፡ በአካለ፡ ቆምከ፡ ዕሩይ፨
    - ፊቅጦር፡ ቅዱስ፡ አማኅኩከ፡ ነዳይ፨
    - አክሊለ፡ ሰላም፡ በርእስየ፡ ደይ፨
  3:
    - ሰላም፡ ለሥዕርተ፡ ርእስከ፡ ዱላሌሁ፡ ዘአደመ፨
    - በቀብዐ፡ ጸጋ፡ ዘተሐትመ፨
    - ፊቅጦር፡ ዘሞእከ፡ ጽልመታዌ፡ ዓለመ፨
    - እምላዕለ፡ ርእስየ፡ ላጺ፡ ፍጹመ፨
    - ሥዕርተ፡ ጌጋይ፡ ኢያብቍል፡ ዳግመ፨
  33:
    - ሰላም፡ ለመቃብሪከ፡ ለበድነ፡ ሥጋከ፡ መዝገባ፨
    - ጸጋ፡ ወፈውሰ፡ እንተ፡ ተውህባ፨
    - ፊቅጦር፡ ሰማዕት፡ ለአንጾኪያ፡ ኮከባ፨
    - ተአምኅ፡ አፉየ፡ ኀበ፡ ዝኍርከ፡ ቀሪባ፨
    - በቅድመ፡ ገጽከ፡ ሞገሰ፡ ረኪባ፨
  34:
    - መሐለ፡ እግዚአብሔር፡ ወኢይሔሱ፡ ቃሎ፨
    - ለፊቅጦር፡ ወይቤሎ፨
    - ህየንተ፡ አቡከ፡ አነ፡ በእንተ፡ ዘአጥባዕከ፡ ለተጋድሎ፨
    - ገነተ፡ ትፍሥሕት፡ ህየንተ፡ አብያቲከ፡ ሕኑጽ፡ ሀሎ፨
    - ፊቅጦር፡ በህየ፡ አመ፡ ትዴሎ፨
    - ክፍለኒ፡ በተሣህሎ፡ ምስሌከ፡ አጽልሎ፨
---