---
type: malkəʾ

subjects: [cyricus]

stanzas:
  1:
    - ሰላም፡ ለሥዕርተ፡ ርእስከ፡ ዘይጼኑ፡ ዕፍረተ፨
    - ወይመስል፡ ሜላተ፡ ወከመ፡ አረጋይ፡ ዘቦቱ፡ ሲበተ፨
    - እንተ፡ ዘፈጸመ፡ ምእተ፡ ዓመተ፨
    - ቂርቆስ፡ ሕፃን፡ አእምሮትከ፡ ተአኵተ፨
    - እምፍርፋረ፡ ሀብትከ፡ ወጸጋከ፡ ክፍለኒ፡ ንስቲተ፨
  2:
    - ሰላም፡ ለሥዕርተ፡ ርእስከ፡ በመላጼ፡ ዘተላጸየ፨
    - ወሰጡ፡ ዲቤሁ፡ እሳተ፡ ውዑየ፨
    - እምነደ፡ እሳት፡ ሥጋከ፡ ምንተኒ፡ ኢትነክየ፨
    - ብርሃነ፡ ፀሓይ፡ በላዕሌከ፡ ዋከየ፨
    - ቂርቆስ፡ ሕፃን፡ መንክራቲከ፡ ትርእየ፨
    - ሥዕርተ፡ ርእስከ፡ ለርእስየ፡ ይኩና፡ ምስካየ፨
  74:
    - ሰላም፡ ለዕርገትከ፡ ውስተ፡ ኤልያስ፡ ሰረገላ፨
    - ከመ፡ ትባእ፡ ብሔረ፡ ተድላ፨
    - ቂርቆስ፡ ሕፃን፡ ለኢየሉጣ፡ እጓላ፨
    - በኪዳን፡ ወበመሐላ፡ ተፅዒነከ፡ ጌርጌላ፨
    - ኀበ፡ ቦእከ፡ ቤተ፡ መርዐ፡ አብአኒ፡ ማእከላ፨
---