---
type: malkəʾ

chaine: [158, 48]

subjects: [serapamon]

stanzas:
  1:
    - ሰላም፡ ለዝክረ፡ ስምከ፡ ዘተጸውዐ፡ በክብር፨
    - ወለሥዕርትከ፡ ሰላም፡ ጽዕድወ፡ ኵለንታ፡ እምፀምር፨
    - ሰረባሞን፡ ምልአኒ፡ መንፈሰ፡ ልቡና፡ ወምክር፨
    - ከመ፡ እንብብ፡ ክብረ፡ ስምከ፡ ጥዑመ፡ ዜና፡ ወዝክር፨
    - እስመ፡ ሕፁፀ፡ ልብ፡ አነ፡ ወአኮ፡ ማእምር፨
  2:
    - ሰላም፡ ለርእስከ፡ ዘኑባሬሁ፡ ተልዕለ፨
    - ወለዘውስቴቱ፡ ገጽከ፡ አርአያ፡ ፈጣሪ፡ ተሥዕለ፨
    - ሰርአባሞን፡ በስሙ፡ ለዘዲበ፡ መስቀል፡ ተሰቅለ፨
    - ሶበ፡ ቆምከ፡ ማእከለ፡ ነድ፡ እንዘ፡ ትስብክ፡ ወንጌለ፨
    - ምስለ፡ ገነውቱ፡ ኵሎሙ፡ አጵሎን፡ ተኃጕለ፨
  25:
    - ሰላም፡ ለግንዘተ፡ ሥጋከ፡ በልብሰ፡ ስኂን፡ ወከርቤ፨
    - ወለመቃብሪከ፡ ሰላም፡ በስብሐት፡ ወይባቤ፨
    - ሰረባሞን፡ ሰማዕት፡ ሐውጸኒ፡ አመ፡ ምንዳቤ፨
    - ወኩነኒ፡ ቅድመ፡ ፀርየ፡ በረድኤትከ፡ ዐቃቤ፨
    - በተዘክሮ፡ ዘለክብርከ፡ ነበብኩ፡ ወእቤ፨
tarafa_malke:
  1:
    - ሰላም፡ ለከ፡ ሰረባሞን፡ በሕግ፡ አምጣነ፡ አንተ፡ ምእመን፨
    - እምአፈ፡ አምላክ፡ ሰማዕከ፡ ቅድመ፡ ጉቡኣን፨
    - ዘኤርምያስ፡ ቃለ፡ ብፅዓን፨
  2:
    - ሰላም፡ ለከ፡ ጸሎተ፡ ፫ደቂቅ፡ ሶበ፡ ማእከለ፡ ነድ፡ ጸለይከ፨
    - ሰረባሞን፡ ሰማዕት፡ በሃይማኖትከ፨
    - ዝርዋነ፡ አስተጋባእከ፨
  6:
    - ሰላም፡ ለከ፡ ተፍጻሜተ፡ ሰማዕት፡ ጴጥሮስ፡ ሰረባሞን፡ ከመ፡ ጸውዐ፡ ኪያከ፨
    - ፍካሬ፡ መጻሕፍት፡ ይስማዕ፡ እምነ፡ ቃልከ፨
    - ጸውዐኒ፡ ውስተ፡ ክብርከ፨
  7:
    - ሰላም፡ ለከ፡ እማዕምቀ፡ ልብየ፡ አባ፡ ጸዋዕኩከ፡ ጸውዖ፨
    - ባሕቱ፡ ኩነኒ፡ በተራድኦ፨
    - ሰረባሞን፡ ኀይለ፡ ጊዜ፡ ተገፍዖ፨
    - ወቃልየ፡ ስምዐኒ፡ እግዚኦ፨
---