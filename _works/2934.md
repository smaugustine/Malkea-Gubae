---
type: malkəʾ

chaine: [215]

subjects: [raphael]

stanzas:
  1:
    - ሰላም፡ ለተፈጥሮትከ፡ በሌሊት፡ ዘእኁድ፨
    - ዘተሥዕለ፡ ቅድመ፡ እምነፋስ፡ ወነድ፨
    - ሩፋኤል፡ ሊቆሙ፡ ለጾታ፡ ፫ነገድ፨
    - ዓዲ፡ ተሰየምከ፡ በማሕፀነ፡ ኵሉ፡ ትውልድ፨
    - በከመ፡ ይቤ፡ ዮሐንስ፡ ወልደ፡ ነጐድጓድ፨
  2:
    - ሰላም፡ ለዝክረ፡ ስምከ፡ ምስለ፡ ስመ፡ ልዑል፡ ቡሩክ፨
    - በከመ፡ ጸሐፈ፡ ቅድመ፡ ወልደ፡ ያሬድ፡ ሄኖክ፨
    - ሩፋኤል፡ ዘንተ፡ ዘነፍሰ፡ ኵሉ፡ ምስማክ፨
    - ለሐውጾትነ፡ ነዓ፡ ለለ፡ ጊዜ፡ ጽባሕ፡ ወሰርክ፨
    - ምስለ፡ ሚካኤል፡ ወገብርኤል፡ ወራጉኤል፡ መልአክ፨
  3:
    - ሰላም፡ ለሥዕርተ፡ ርእስከ፡ ወለርእስከ፡ ድሉል፨
    - ለፍጽምከ፡ ሰላም፡ ወለገጽከ፡ ጽዱል፨
    - እንዘ፡ ሣህላዊ፡ መልአክ፡ ቅዱስ፡ ሩፋኤል፨
    - ለሐውጾትነ፡ ነዓ፡ በአክናፈ፡ ነፋስ፡ ቀሊል፨
    - ምስለ፡ አፍኒን፡ ወሱርያል፤ ለምሕረት፡ ወሣህል፨
  14:
    - ሰላም፡ ለአጻብዒከ፡ ወለአጽፋረ፡ እግርከ፡ በለዝ፨
    - ለቆምከ፡ ሰላም፡ ወለመልክእከ፡ ምዑዝ፨
    - ሩፋኤል፡ ሀበኒ፡ እስመ፡ ለድኩም፡ ምርጉዝ፨
    - ለቴዎድሮስ፡ ምሥራቃዊ፡ ከመ፡ ይማኦ፡ ለቍዝ፨
    - ሰይፈ፡ መዊእ፡ መጠዎ፡ ሚካኤል፡ ዐዚዝ፨
  15:
    - አምኃ፡ ሰላም፡ ንስቲተ፡ ለመልክእከ፡ አቅረብኩ፨
    - ወስመ፡ ዚአከ፡ ጸዋዕኩ፨
    - ቅዱስ፡ ሩፋኤል፡ ለእግዚአብሔር፡ ላእኩ፨
    - ዘመነ፡ ምንሳዌ፡ ኢያንጥየኒ፡ ፈራህኩ፨
    - በረድኤትከ፡ ተማሕፀንኩ፡ ኀቤከ፡ አስመኩ፨
---