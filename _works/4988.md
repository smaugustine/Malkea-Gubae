---
type: malkəʾ

habtemichael: [20]

subjects: [akala-krestos]

stanzas:
  1:
    - ነገሥተ፡ አርያም፡ አብ፡ ወወልዱ፡ ዘአኀዝክሙ፡ ዓለመ፨
    - እንዘ፡ ትኵንኑ፡ ጽድቀ፡ ወታበዝተ፡ ሰላመ፨
    - ለአካለ፡ ክርስቶስ፡ እጽሕፍ፡ መጽሐፈ፡ ዜናሁ፡ ፍጹመ፨
    - አብሁኒ፡ እንሳእ፡ በጸዊረ፡ ሕይወትክሙ፡ ማሕተመ፨
    - ዘያበርህ፡ ግልአ፡ ልብየ፡ ዘብዙኀ፡ ጸልመ፨
  2:
    - ሰላም፡ ለዝክረ፡ ስምከ፡ ዘተጸውዐ፡ እምኵሉ፨
    - እስመ፡ በጽድቁ፡ ተዐውቀ፡ ወተጠየቀ፡ በግሉ፨
    - አቡነ፡ ክቡር፡ አካለ፡ ክርስቶስ፡ ዘላዕሉ፨
    - ባርከነ፡ አንተ፡ በቃልከ፡ እንዘ፡ እዴከ፡ ታተሉ፨
    - ዘምስሌከ፡ መንፈስ፡ ቅዱስ፡ ምስሌነ፡ የሀሉ፨
  3:
    - ሰላም፡ ለሥዕርተ፡ ርእስከ፡ ዘተኈለቁ፡ ወተሐለዩ፨
    - ውስተ፡ ኅሊናሁ፡ ለክርስቶስ፡ ዘኢይትኄለይ፡ ዕበዩ፨
    - አካለ፡ ክርስቶስ፡ ተሣሀል፡ ሶበ፡ ኀቤከ፡ ጸለዩ፨
    - እምሀገር፡ ሰብአ፡ ፍቅርከ፡ ዘእክለ፡ ሕማም፡ ሲሳዩ፨
    - ወእምደቂቅከ፡ ዘበዝኀ፡ ብካዩ፨
  39:
    - ሰላም፡ ለግንዘተ፡ ሥጋከ፡ ወለመቃብሪከ፡ ዛቲ፨
    - ዘበውስቴታ፡ ተደፍነ፡ ወርቀ፡ ሥጋከ፡ መዋቲ፨
    - አካለ፡ ኢየኡስ፡ ክርስቶስ፡ ንጉሠ፡ ኅሊና፡ ሐታቲ፨
    - ተጸይሐ፡ በምኔትከ፡ መካልየ፡ ድርሳን፡ ክልኤቲ፨
    - ዘበምድር፡ ክብርት፡ ወቅድስት፡ ይእቲ፨
  40:
    - በአክናፈ፡ ጸጋ፡ ሐውጾትከ፡ ጉባኤ፡ ዛቲ፡ ዐጸድ፨
    - ሰርከ፡ ሰርከ፡ ይኩንከ፡ ልማድ፨
    - አካለ፡ ክርስቶስ፡ ነገረ፡ ወኀዘነ፡ ልብ፡ ክቡድ፨
    - እስመ፡ ቦ፡ እምውሉድከ፡ ዘይነግረከ፡ ወልድ፨
    - ዘባዕድ፡ ኢይሰምዖ፡ ወቅሩብ፡ ዘመድ፨
  41:
    - መሐልየ፡ ድርሳን፡ ስድሰ፡ ሱባዔያተ፡ ዘምስለ፡ ዋሕድ፡ ተዐለዱ፨
    - ህየንተ፡ አርባሕኩ፡ ለከ፡ ለለ፡ አሐዱ፡ አሐዱ፨
    - አካለ፡ ክርስቶስ፡ ዕብራዊ፡ ዘእምዕብራውያን፡ ሙላዱ፨
    - ባርከኒ፡ እንሣእ፡ በረከተከ፡ እስመ፡ ለወላዲ፡ ፈቃዱ፨
    - በረከተ፡ በቡራኬ፡ ይንሣእ፡ ወልዱ፨
  42:
    - አመ፡ ውስተ፡ ፈለግ፡ ጸለየ፡ ቅድመ፡ ሥዕላ፡ ጸሎተ፨
    - አካለ፡ ክርስቶስ፡ ትምርሖ፡ ፍኖተ፡ ነፍሱ፡ ርትዕተ፨
    - ማርያም፡ ድንግል፡ አሜሃ፡ አስተርአየቶ፡ ክሡተ፨
    - ወወሀበቶ፡ በፈቃዳ፡ ዛተ፡ ምኔተ፨
    - ዘይገብር፡ ባቲ፡ ዐበይተ፡ ኀይላተ፨
  43:
    - ተክለ፡ ሃይማኖት፡ እምብዝኀ፡ ቀዊም፡ ዘተቈልቈለ፡ ፀሓይ፡ አጽሙ፨
    - ሰማየ፡ ተሰብሮ፡ ምዕራቦ፡ ለክርስቶስ፡ በእንተ፡ ስሙ፨
    - ወአካለ፡ ክርስቶስ፡ በኀጺን፡ አባላቲሁ፡ ዘሐሙ፨
    - እንዘ፡ አብ፡ ወወልድ፡ በመንግሥተ፡ ሰማይ፡ ነዮሙ፨
    - ምስብዒተ፡ እምፀሓይ፡ ይበርህ፡ ገጾሙ፨
  44:
    - ሰላም፡ ለውሉድከ፡ እለ፡ ውስተ፡ ዛቲ፡ ዐጸድ፨
    - ጊዜ፡ መከራሆሙ፡ ብዙኅ፡ ወኀዘኖሙ፡ ክቡድ፨
    - ኢተኀዝን፡ አንተ፡ አካለ፡ ክርስቶስ፡ ዋሕድ፨
    - እስመ፡ ጥቀ፡ አብ፡ ወላዲ፡ በእንተ፡ ብዙኃን፡ ውሉድ፨
    - የኀዝን፡ ለአሐዱ፡ አሐዱ፡ ለዘመድ፨
  45:
    - አካለ፡ ክርስቶስ፡ ነዓ፡ ኀቤየ፡ እምገነትከ፨
    - ወእመ፡ አኮ፡ እምውሉድከ፡ እለ፡ ሀለዉ፡ ምስሌከ፨
    - በደመና፡ ብርሃን፡ ወሬዛ፡ አእምሮ፡ ወልድከ፨
    - ይምጻእ፡ ይርአይ፡ ሕማምየ፡ በከመ፡ ርእየ፡ ይንግርከ፨
    - ወኵሎ፡ ነገረ፡ ከመ፡ ያምጽእ፡ ለከ፨
tarafa_malke:
  1:
    - ሰላም፡ ለከ፡ ሀገረ፡ ሕይወት፡ ዘትትዋረስ፡ በቀለመ፡ ሕይወት፡ ቀለሙ፨
    - ጸሐፈከ፡ ወልድ፡ ቅድመ፡ ዓለሙ፨
    - አካለ፡ ክርስቶስ፡ ጸዋሬ፡ ስሙ፨
  6:
    - ሰላም፡ ለከ፡ ኖትያ፡ ማዕምር፡ አካለ፡ ኢየሱስ፡ ክርስቶስ፨
    - ተራወጸ፡ ለከ፡ በትዕግሥት፡ ተርሴስ፨
    - ንጽሕናከ፡ ሐመረ፡ ነፍስ፨
  7:
    - ሰላም፡ ለከ፡ አካለ፡ ክርስቶስ፡ ለከ፡ እስመ፡ በዘምሮ፡ ተቀንየ፨
    - ርቱዕ፡ ገብር፡ ልሳንየ፨
    - እንዘ፡ እምውስጠ፡ ልብ፡ ትብለኒ፡ ወልድየ፡ ወልድየ፨
    - እምዐስብከ፡ ሀበኒ፡ ዐስብየ፨
---
The text is attributed to a monk of Mədra Sayko named ʾIsāyəyyās, being dictated to a certain Zakkāryas. Its composition is described in the second miracle attributed to ʾAkāla Krəstos.