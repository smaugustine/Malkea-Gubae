---
type: malkəʾ

subjects: [tatamqa-madhen]

stanzas:
  1:
    - በዋሕድናከ፡ አምላክ፡ ወትሥልትከ፡ ሥላሴ፨
    - እምአፈ፡ መላእክት፡ ወሰብእ፡ ዘተሴሰይከ፡ እክለ፡ ቅዳሴ፨
    - ለተጠምቀ፡ መድኅን፡ ዘኬደ፡ አቃርብተ፡ ሐቅል፡ ወከይሴ፨
    - አብሐኒ፡ እንግር፡ በከመ፡ ነገረ፡ ሙሴ፨
    - ለካህን፡ አሮን፡ ወምእመን፡ አውሴ፨
  2:
    - ሰላም፡ ለዝክረ፡ ስምከ፡ ከመ፡ ዝክረ፡ ስሙ፡ ሠናይ፨
    - ለመምህር፡ ጴጥሮስ፡ መስተስርየ፡ ኵሉ፡ ጌጋይ፨
    - ተጠምቀ፡ መድኅን፡ ወልዱ፡ ለአላኒቆስ፡ ኅሩይ፨
    - ሕፅበኒ፡ እምርስሐትየ፡ በማየ፡ ንስሓ፡ ጽሩይ፨
    - አምጣነ፡ ንስሓ፡ ይኄይስ፡ እምብዙኅ፡ ንዋይ፨
  3:
    - ሰላም፡ ለሥዕርተ፡ ርእስከ፡ ወለርእስከ፡ ዘተከለለ፨
    - አክሊለ፡ እንጦንዮስ፡ ቆብዕ፡ መንገለ፡ ጾርከ፡ መስቀለ፨
    - ተጠምቀ፡ መድኅን፡ ባሕታዊ፡ አመ፡ አስተርአይከ፡ ገድለ፨
    - ሀነጹ፡ ለከ፡ ሥላሴ፡ ሰማያዊተ፡ መርጡለ፨
    - እምሐሩረ፡ መርቄ፡ ፀሓይ፡ ትኩንከ፡ ምጽላለ፨
  4:
    - ሰላም፡ ለገጽከ፡ ገጸ፡ አዶናይ፡ ስቡሕ፨
    - ወለቀራንብቲከ፡ ሰላም፡ ቀራንብተ፡ ሙሴ፡ መካሕ፨
    - ተጠምቀ፡ መድኅን፡ ጻድቅ፡ አረጋይ፡ ኖኅ፨
    - ኅብአኒ፡ ውስተ፡ ታቦት፡ ዘመስኳት፡ አይኅ፨
    - እስከነ፡ ይኃልፍ፡ በንስቲት፡ አውራኅ፨
  5:
    - ሰላም፡ ለአዕይንቲከ፡ እለ፡ ነጸራ፡ ነጽሮ፨
    - ወለአእዛኒከ፡ እለ፡ አጽምአ፡ ዘቃለ፡ ወንጌል፡ ፈክሮ፨
    - ተጠምቀ፡ መድኅን፡ ኤልያስ፡ እስመ፡ አንተ፡ ብእሲ፡ አእምሮ፨
    - መሥዕተ፡ ቀኖና፡ ኀበ፡ አሥመርከ፡ አሥምሮ፨
    - ገፋዒ፡ አክዐብ፡ አንከረ፡ አንክሮ፨
  6:
    - ሰላም፡ እብል፡ ለመላትሒከ፡ ቀይሓት፨
    - ወለአእናፊከ፡ ዘኢያጼነዋ፡ ዕንጐታተ፡ ሐዲስ፡ ገነት፨
    - ተጠምቀ፡ መድኅን፡ ሰሎሞን፡ ሕፃነ፡ አላኒቆስ፡ ዳዊት፨
    - ጸግዎ፡ ለሰብእናከ፡ መንግሥተ፡ አቡሁ፡ ማኅሌት፨
    - ኬልቲ፡ ወፌልቲ፡ ንጹሓን፡ ካህናት፨
  26:
    - ሰላም፡ ለግንዘተ፡ ሥጋከ፡ በእደ፡ ኅሩያን፡ አበው፨
    - ወለመቃብሪከ፡ ሰላም፡ መቃብረ፡ ሙሴ፡ ናባው፨
    - ተጠምቀ፡ መድኅን፡ ሮማን፡ ዘመዐዛከ፡ ቅድው፨
    - ባርኮሙ፡ ለደቂቅከ፡ እለ፡ ውስተ፡ ገዳም፡ ወበድው፨
    - በቃሉ፡ ዘባረከከ፡ ፈጣሪ፡ ሕያው፨
  27:
    - ናሁ፡ ፈጸምኩ፡ ነገረ፡ መልክእከ፡ ሐዲስ፨
    - አስተዋዲድየ፡ ቃለ፡ በኍልቈ፡ ዕለታት፡ ሥላስ፨
    - ተጠምቀ፡ መድኅን፡ በኵሉ፡ ወበኀበ፡ ኵሉ፡ ውዱስ፨
    - ተወከፍ፡ ቃለ፡ አፉየ፡ አምጣነ፡ ብከ፡ ሞገስ፨
    - በቅድመ፡ ማርያም፡ ድንግል፡ ወወልዳ፡ ክርስቶስ፨
---