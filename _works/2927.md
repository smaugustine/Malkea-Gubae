---
type: malkəʾ

chaine: [140, 208]

titles:
  -
    gez: Malkəʾa Giyorgis za-Ḍənsatu
    en: Image of George — “His Conception”

subjects: [george]

stanzas:
  1:
    - ሰላም፡ ለፅንሰትከ፡ ወለልደትከ፡ ቡሩክ፨
    - በበዓለ፡ ቅድስት፡ ድንግል፡ ወመስቀለ፡ ክርስቶስ፡ አምላክ፨
    - ገባሬ፡ መንክራት፡ ጊዮርጊስ፡ በዐውደ፡ ዱድያኖስ፡ ድሩክ፨
    - አፅራርየ፡ እለ፡ ተንሥኡ፡ በነገረ፡ ከንቱ፡ ወበክ፨
    - ሐመደ፡ ለይኩኑ፡ በጽባሕ፡ ወሰርክ፨
  2:
    - ሰላም፡ ለዝክረ፡ ስምከ፡ ወለሥዕርተ፡ ርእስከ፡ ድሉል፨
    - ለርእስከ፡ ሰላም፡ ወለገጽከ፡ ጽዱል፨
    - ገባሬ፡ መንክራት፡ ጊዮርጊስ፡ ለባሴ፡ ሥልጣን፡ ወኀይል፨
    - ይሠየም፡ ዲበ፡ ርእስየ፡ አኅኖትከ፡ መስቀል፨
    - ወይጸሐፍ፡ በልሳንየ፡ ገድልከ፡ ወንጌል፨
  14:
    - ሰላም፡ ለግንዘተ፡ ሥጋከ፡ ወለርደትከ፡ ዝኅራ፨
    - ለፍልሰተ፡ ሥጋከ፡ ሰላም፡ ለፍልሰተ፡ ድንግል፡ ዘይትጋወራ፨
    - ጊዮርጊስ፡ ሰማዕት፡ ሊቀ፡ አእላፍ፡ ሐራ፨
    - ምሥጠኒ፡ በረድኤትከ፡ ውስተ፡ ብርሃናዊት፡ ደብተራ፨
    - ዘመብረቅ፡ ጠፈራ፡ ወበረድ፡ ኅብራ፨
  15:
    - አኮ፡ አኮ፡ በአብዝኆ፡ ድርሳን፡ ወመጽሐፍ፨
    - አላ፡ ንስቲተ፡ ወደስኩከ፡ በአፍ፨
    - ፈዋሴ፡ ድውያን፡ ጊዮርጊስ፡ እንተ፡ ከራድዮን፡ ዖፍ፨
    - ስምዐኒ፡ ጸሎትየ፡ ወስእለትየ፡ ዘዘልፍ፨
    - እስመ፡ ኀቤከ፡ ይትፈነዉ፡ ስእለትየ፡ አእላፍ፨
---