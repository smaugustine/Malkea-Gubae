---
type: malkəʾ

habtemichael: [183]

subjects: [matewos-d-barbare]

stanzas:
  1:
    - በስመ፡ እግዚአብሔር፡ አብ፡ ህላዌ፡ ዓለማት፡ ዘይጸውር፨
    - እንዘ፡ መሠረት፡ ውእቱ፡ እስመ፡ ለሊሁ፡ ጠፈር፨
    - አምጣነ፡ አኀዝኩ፡ እንግር፡ ጽድቀ፡ ማቴዎስ፡ ክቡር፨
    - ከመ፡ አሳፍ፡ በመሰንቆ፡ ወከመ፡ ዳዊት፡ በመዝሙር፨
    - አጽምዕ፡ ሰማይ፡ ወስምዒ፡ ምድር፨
  2:
    - ሰላም፡ ለዝክረ፡ ስምከ፡ ወለሥዕርትከ፡ ጽሑድ፨
    - በመንፈሰ፡ ቅብእ፡ ጥሉል፡ ጥንተ፡ ሕይወቱ፡ ለወልድ፨
    - ማቴዎስ፡ ዮሐንስ፡ ወልደ፡ ነጐድጓድ፨
    - ያስተበፅዑከ፡ ኵሉ፡ ትውልድ፨
    - ወእነግር፡ አነ፡ ጽድቀከ፡ ለባዕድ፨
  28:
    - ሰላም፡ ለመቃብሪከ፡ ደብረ፡ ሐዋርያት፡ እንታክቲ፨
    - ከመ፡ ዝኅረ፡ ሙሴ፡ ነቢይ፡ ዘትትከበት፡ ይእቲ፨
    - ትንሣኤ፡ መለኮት፡ ማቴዎስ፡ ሕይወተ፡ ኵሉ፡ መዋቲ፨
    - ያድኅነኒ፡ ምክረ፡ ዚአከ፡ እምኂጠተ፡ አርሴ፡ ምስሓቲ፨
    - ወይዕቀበኒ፡ ጥበብከ፡ እመሥገርት፡ ዛቲ፨
  29:
    - ንስረ፡ ገነተ፡ ጽድቅ፡ ቴዎድሮስ፡ ዘውርዙትከ፡ ተሐደሰ፨
    - ወመልአከ፡ ሰማይ፡ ማቴዎስ፡ ዘረሰይከ፡ መንፈሰ፨
    - ለዐሪገ፡ ገነት፡ ሀቡኒ፡ አክናፈ፡ ምግባራት፡ ሠላሰ፨
    - እምነፍሳቲሆሙ፡ ሄኖክ፡ ኢይሁበኒ፡ ሐዋርያ፡ ዕርገት፡ ነፍሰ፨
    - ወይከልአኒ፡ ኤልያስ፡ ፈውሰ፨
  30:
    - መልአ፡ ምድረ፡ ወሰማያተ፡ ከደነ፨
    - ነገረ፡ ስብሐቲከ፡ አባ፡ ከመ፡ ኢይፈጽም፡ አነ፨
    - ማቴዎስ፡ ወልዱ፡ ለማዕቀበ፡ አልፋ፡ አቡነ፨
    - ባሕቱ፡ ተወከፍ፡ አምኃየ፡ መጠነ፡ መልአ፡ ወሰነ፨
    - ከመ፡ ተወክፈ፡ አምላከ፡ ጽድቅ፡ ዘአቤል፡ ቍርባነ፨
  31:
    - ናሁ፡ ድርሳን፡ ለመልክእከ፡ መጠነ፡ ፍቅዱ፨
    - እንዘ፡ እመልእ፡ ሠላሳ፡ በበ፡ አሐዱ፡ አሐዱ፨
    - ተልሚደ፡ አብሳዲ፡ ማቴዎስ፡ ወለቴዎድሮስ፡ ወልዱ፨
    - አድኅነኒ፡ እቁም፡ እግዚኦ፡ ለምሕረትከ፡ በዐውዱ፨
    - አመ፡ አድለቅለቁ፡ ሰማያት፡ ወአድባር፡ ርዕዱ፨
---