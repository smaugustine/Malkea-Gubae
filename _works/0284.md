---
type: malkəʾ

titles:
  -
    gez: Səbḥata Dəngəl
    en: Praise of the Virgin

subjects: [mary]

stanzas:
  1:
    - ስብሐተ፡ ድንግል፡ ማርያም፡ ናሁ፡ እዜኑ፨
    - ዘይሰምዐ፡ ዘንተ፡ ወያነብብ፡ ዘበበ፡ ሥኑ፨
    - አባላትየ፡ ኵሉ፡ ሶበ፡ ኪያሁ፡ ፈተኑ፨
    - እንዘ፡ ይትፌሥሑ፡ ወይትሐሰዩ፡ ይውጥኑ፨
    - ረድኤትኪ፡ ያጥብቦሙ፡ ኪኑ፨
  2:
    - ስብሐተ፡ ስምኪ፡ ድንግል፡ ቃለ፡ አፉየ፡ ሰመየ፨
    - ልሳነ፡ ነቢያት፡ ኄራን፡ ከመ፡ ተነቢየ፨
    - ማርያም፡ ስብሕት፡ እስመ፡ ክብርኪ፡ ዐበየ፨
    - መላእክተ፡ ሰማይ፡ በስብሐት፡ አግነየ፨
    - ወሰብእኒ፡ በሰጊድ፡ ___ ___፨
  3:
    - ስብሐተ፡ ሥዕርትኪ፡ ድንግል፡ መልዕልተ፡ ድማሕ፡ ዘበቈላ፨
    - ከመ፡ ሜላት፡ ፍቱል፡ በአፈ፡ ሰሎሞን፡ ተብህላ፨
    - ማርያም፡ ስብሕት፡ ወብርህት፡ እምነ፡ እብላ፨
    - ከዋክብት፡ በሥእርትኪ፡ አክሊላ፨
    - ወለድማሕኪ፡ ዘብርሃን፡ ቀጸላ፨
  11:
    - ስብሐተ፡ ከናፍርኪ፡ ድንግል፡ በከናፍረ፡ ክርስቶስ፡ ተሰብሓ፨
    - እስመ፡ ኪያሁ፡ አምኃ፨
    - ማርያም፡ ስብሕት፡ አሳምእኒ፡ ቃለ፡ ፍስሓ፨
    - ይበላኒ፡ ከናፍርኪ፡ እንተ፡ ተሐሥሥ፡ ኪያሃ፨
    - እንበለ፡ ክልኣት፡ ትረክብ፡ ሶቤሃ፨
  19:
    - ስብሐተ፡ መትከፍትኪ፡ ድንግል፡ እንተ፡ በዲቤሆን፡ ንቡር፨
    - ወልደ፡ አምላክ፡ ፍቁር፨
    - ማርያም፡ ስብሕት፡ በአፈ፡ ኵሉ፡ ፍጡር፨
    - እስመ፡ ስብሐትኪ፡ ወዘዚአኪ፡ ክብር፨
    - በሰማይ፡ ምሉእ፡ ወፍጹም፡ በምድር፨
  26:
    - ስብሐተ፡ እመትኪ፡ ድንግል፡ እለ፡ ጸንዑ፡ ይፍትሉ
    - ሜላተ፡ ወወርቀ፡ እንዘ፡ የዐልሉ፨
    - ማርያም፡ ስብሕት፡ እመ፡ ወልድኪ፡ እግዚአ፡ ኵሉ፨
    - ስብሐት፡ በአርያም፡ ሐራ፡ ሰማይ፡ ተበሀሉ፨
    - ወሰላም፡ በምድር፡ ሎቱ፡ ይደሉ፨
  28:
    - ስብሐተ፡ አጻብዕኪ፡ ድንግል፡ እለ፡ ሠረፃ፡ ወሐመልመላ፨
    - ወእምነ፡ እራኅ፡ በቍላ፨
    - ማርያም፡ ስብሕት፡ ወልዕልት፡ መልዕልተ፡ ኵላ፨
    - ምጥቅኒ፡ ወአልዕልኒ፡ ውስተ፡ ሰማያዊት፡ ጌርጌላ፨
    - ኀበ፡ ሀለዉ፡ ኅሩያን፡ ማእከላ፨
  40:
    - ስብሐተ፡ ድንግልናኪ፡ ንጹሕ፡ እንበለ፡ ይፍታሕ፡ ማሕተሙ፨
    - እግዚአብሔር፡ ተወልደ፡ ወረሰየኪ፡ እሙ፨
    - ማርያም፡ ስብሕት፡ ንጽሕተ፡ ንጹሓን፡ ዘእምቀዲሙ፨
    - ሶበ፡ ነጸሩ፡ ወርእዩ፡ መላእክተ፡ ሰማይ፡ ኵሎሙ፨
    - ዘምስለ፡ ኖሎት፡ በጎል፡ ቆሙ፨
  46:
    - ስብሐተ፡ መከየድኪ፡ ድንግል፡ ሰማያተ፡ ዖዳ፨
    - ወደመናተ፡ ኬዳ፨
    - ማርያም፡ ስብሕት፡ እንዘ፡ ኪያኪ፡ ንእዳ፨
    - አልዕሊ፡ መከየድየ፡ ከመ፡ ለኪ፡ ይስግዳ፨
    - በሀገረ፡ ብርሃን፡ ወሕብረ፡ ጸዐዳ፨
  50:
    - ስብሐተ፡ መልክእኪ፡ ድንግል፡ እመልክአ፡ ኵሉ፡ መአድም፨
    - ወዳእሙ፡ ተብህለ፡ መልክአ፡ ሔዋን፡ እም፨
    - ማርያም፡ ስብሕት፡ እመ፡ አምላክ፡ ግሩም፨
    - ሰላም፡ ሰላም፡ ለመልክእኪ፡ ሰላም፨
    - ዘከዋላ፡ ወፍጽም፡ ዘየማን፡ ወፅግም፨
  54:
    - ስብሐተ፡ ዝኅርኪ፡ ድንግል፡ ለሠጋኪ፡ መቃብራ፨
    - ወለገት፡ ካልእተ፡ ዝኅራ፨
    - ማርያም፡ ስብሕት፡ ወላዲተ፡ ክርስቶስ፡ እንተ፡ ፈጠራ፨
    - እስመ፡ እሴብሕ፡ በፉየ፡ ወአሌዕል፡ ክብራ፨
    - ከመ፡ ስብሐቶሙ፡ ዘሰማይ፡ ሐራ፨
  56:
    - ስብሐታቲከ፡ ድንግል፡ ለለ፡ አሐዱ፡ አሐዱ፨
    - መጠነ፡ ሳምን፡ ሱባዔ፡ ዘይከውን፡ መጠነ፡ ፍቅዱ፨
    - ማርያም፡ ንሥኢ፡ ለዘካርያስ፡ ከመ፡ ሰጊዱ፨
    - ወሰብአ፡ ቤትየ፡ አመ፡ ፈለሱ፡ ወነግዱ፨
    - ውስተ፡ ቤትኪ፡ ይቁሙ፡ በዐውዱ፨
  57:
    - ስብሐት፡ ለኪ፡ ማርያም፡ በክልኤ፡ ድንግል፨
    - ስብሐት፡ ለኪ፡ ማርያም፡ ንክሕተ፡ ኵሉ፡ አባል፨
    - ስብሐት፡ ለኪ፡ ማርያም፡ እመ፡ አምላክ፡ ልዑል፨
    - ስብሐት፡ ለኪ፡ ንግሥትየ፡ ምልእተ፡ ጸጋ፡ ወብዕል፨
    - ስብሐተ፡ ድንጋሌኪ፡ ዘልፈ፡ እነግር፡ በቃል፨
---