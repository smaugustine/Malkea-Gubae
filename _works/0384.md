---
type: malkəʾ

subjects: [raguel]

stanzas:
  1:
    - እዌጥን፡ አንሰ፡ ዝክረ፡ መልክኣቲከ፡ በአስተሐምሞ፨
    - አኮ፡ ንስቲተ፡ ለወድሶ፡ ዳእሙ፡ ለፈጽሞ፨
    - ራጉኤል፡ መልአክ፡ ቅቡአ፡ ቅዳሴ፡ አበሞ፨
    - አስተበቍዐከ፡ ተሀበኒ፡ መና፡ ሰማያት፡ ለጥዕሞ፨
    - ከመ፡ ዘይስእል፡ ወልድ፡ አቡሁ፡ ወእሞ፨
  2:
    - ሰላም፡ ለሥዕርተ፡ ርእስከ፡ ወለድማሐ፡ ርእስከ፡ ምስካዩ፨
    - ወለገጽከ፡ ዘይሤኒ፡ እምውሉደ፡ ሰብእ፡ ሥነ፡ ላህዩ፨
    - ወለቀራንብቲከ፡ ዓዲ፡ ንዋመ፡ ሐኬት፡ ኢይትሜነዩ፨
    - አጋንንት፡ ኪያየ፡ ከመ፡ ኢይስክዩ፨
    - ራጉኤል፡ አድኅነኒ፡ ኀቤከ፡ አወዩ፨
  16:
    - ሰላም፡ ለአፃብዒከ፡ ወለአጽፋረ፡ እግርከ፡ በአኅብሮ፨
    - ወለቆምከ፡ እደ፡ ሰብእ፡ እንተ፡ ኢገብሮ፨
    - ለመልክእከ፡ ሰላም፡ እግዚአብሔር፡ ዘሣረሮ፨
    - ራጉኤል፡ ምልአኒ፡ መንፈሰ፡ ጥበብ፡ ወአእምሮ፨
    - ገብርከ፡ ለጽማዌ፡ ኢይኩን፡ ማኅደሮ፨
  17:
    - እምንእስየ፡ እመ፡ ኀሠሥኩ፡ ወሐተትኩ፡ ቀዲሙ፨
    - ኢረከብኩ፡ ዘከማከ፡ እምዘውገ፡ መላእክት፡ ኵሎሙ፨
    - ለረዲአ፡ ዐርኩ፡ ከመ፡ ኪያከ፡ ይጻሙ፨
    - ራጉኤል፡ ሶበ፡ ጸዋዕኩ፡ ስመ፡ ዚአከ፡ ለለ፡ ጌሠሙ፨
    - ራጉኤል፡ ቅረበኒ፡ በኢጐንድዮ፡ ራጉኤል፡ ናዝዘኒ፡ ለአምላክ፡ በስሙ፨
---