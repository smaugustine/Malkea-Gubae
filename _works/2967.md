---
type: poetry

chaine: [248]

titles:
  -
    gez: Ba-samāy wa-Ba-mədr
    en: “In Heaven and On Earth…”

subjects: [mary]

stanzas:
  1:
    - በሰማይ፡ ወበምድር፡ አልብየ፡ ባዕደ፨
    - አበ፡ ወእመ፡ እኅተ፡ ወውሉደ፨
    - ማርያም፡ ድንግል፡ እትአመነኪ፡ ገሀደ፨
    - ኪያኪ፡ ተስፋ፡ ኪያኪ፡ መፍቅደ፨
    - ኪያኪ፡ ዐውቀ፡ ኪያኪ፡ ዘመደ፨
  2:
    - በሰማይ፡ ወበምድር፡ እንዘ፡ ሀሎክኒ፡ ረድኤተ፨
    - ምንትኑ፡ ያፈርሀኒ፡ ሊተ፨
    - ማርያም፡ ድንግል፡ እትአመነኪ፡ ክሡተ፨
    - ኪያኪ፡ ልዕልና፡ ኪያኪ፡ ሢመተ፨
    - ኪያኪ፡ ርስተ፡ ኪያኪ፡ አብያተ፨
  12:
    - አልብየ፡ እመ፡ በኵሉ፡ መዋዕል፨
    - ስምዕየ፡ ሊተ፡ እግዚአብሔር፡ ልዑል፨
    - እትአመነኪ፡ ፈድፋደ፡ ማርያም፡ ድንግል፨
    - ፍቅርኪ፡ ጽሙና፡ ፍቅርኪ፡ ገድል፨
    - ፍቅርኪ፡ ትርሲት፡ ፍቅርኪ፡ አክሊል፨
  13:
    - ኢትኅድግኒ፡ ዐቂበ፡ ኵሎ፡ መዐልተ፡ ወሌሊተ፨
    - ኀበ፡ ሖርኩ፡ በፍና፡ ወኀበ፡ ኀደርኩ፡ ቤተ፨
    - ማርያም፡ ድንግል፡ ዘትመግቢ፡ ነፍሳተ፨
    - በልብስ፡ ወበሲሳይ፡ ኢታርእይኒ፡ ንዴተ፨
    - እስመ፡ ቍር፡ ወርኀብ፡ ያረስዕ፡ ጸሎተ፨
---