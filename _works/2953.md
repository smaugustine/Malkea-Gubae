---
type: quasi-malkəʾ

chaine: [234, 102]

titles:
  -
    gez: Malkəʾa Śəqāyu la-Samāʿtāta ʾAkmim
    en: Image of the Suffering of the Martyrs of Akhmim

subjects: [akhmim]

stanzas:
  1:
    - ስብሐት፡ ለአብ፡ ወስብሐት፡ ለወልድ፡
    - ምስለ፡ መንፈስ፡ ቅዱስ፡ ዋሕድ፨
    - ከመ፡ እንዘ፡ እብል፡ እጽሐፍ፡ ሰማዕተ፡ አክሚም፡ ዐጸድ፨
    - ዜና፡ ገድልክሙ፡ ዘእምተጋድሎ፡ ብዑድ፨
    - መንፈሰ፡ ጥበብ፡ ምልኡኒ፡ እስመ፡ አነ፡ አብድ፨
  2:
    - ተማኅጸንኩ፡ በደምክሙ፡ ከመ፡ ማየ፡ ፈለፍ፡ ዘተክዕወ፨
    - በዕለተ፡ ልደቱ፡ እምድንግል፡ ለዘተሠገወ፨
    - ሰማዕታተ፡ አክሚም፡ በገድል፡ ዘአሥመርክሙ፡ ሕያወ፨
    - ክብረክሙ፡ ለተሳትፎ፡ ከመ፡ እትረከብ፡ ድልወ፨
    - በሀብተ፡ ትሩፋት፡ ወገድል፡ ኩነኒ፡ አበወ፨
  3:
    - ተማኅፀንኩ፡ በኅድረትክሙ፡ ውሣጤ፡ ዓባይ፡ ፈለግ፨
    - ለፈጽሞ፡ መፍቅድ፡ ዘነፍስ፡ እንዘ፡ አልብክሙ፡ ጹግ፨
    - ዲዮስቆሮስ፡ ሥርዓት፡ ወሰከላስዮስ፡ ሕግ፡
    - ምስሌክሙ፡ ወቢጽክሙ፡ አማዕታተ፡ አክሚም፡ አእሩግ፨
    - ረስዩኒ፡ ቢጸ፡ አሀሉ፡ በደርግ፨
  4:
    - ተማኅጸንኩ፡ በሑረትክሙ፡ እንዘ፡ ቃለ፡ ራእይ፡ ትሰምዑ፨
    - መንገለ፡ አረጋይ፡ ሙሴ፡ ሥርዓተ፡ እንጦኒ፡ ትንሥኡ፨
    - ሰከላስዮስ፡ ፩ወዲዮስቆሮስ፡ ካልኡ፨
    - ኪያየ፡ እምኃጢአት፡ መንገለ፡ ንስሐ፡ ጸውዑ፨
    - ከመ፡ ቀዳሚ፡ ኤልያስ፡ ጸውዖ፡ ለረድኡ፨
  5:
    - ተማኅፀንኩ፡ በፍልሰትክሙ፡ ከመ፡ እምድራር፡ ኀበ፡ ድራር፨
    - ውስተ፡ ዓፀደ፡ ሞት፡ እሞት፡ በአምልኮ፡ ዋሕድ፡ ወበኵር፨
    - ኦሰማዕታት፡ ከዋክብተ፡ አክሚም፡ ጠፈር፨
    - ኮከብ፡ ከመ፡ መርሖሙ፡ ለነገሥተ፡ ርኁቅ፡ ብሔር፨
    - ምርሑኒ፡ ፍናሆሙ፡ ለጥበብ፡ ወምክር፨
  6:
    - ተማኅጸንኩ፡ በገድልክሙ፡ ኮርዮን፡ ወፊልሞን፨
    - ምስለ፡ ሕዝበ፡ አክሚም፡ ሀገር፨ ሰማዕተ፡ ክርስቶስ፡ መድኅን፨
    - ደመ፡ አዕሩግ፡ አንትሙ፡ ለገብርክሙ፡ ሕፃን፨
    - ይኩነኒ፡ ልብሰ፡ ብርሃናዊ፡ አመምግበ፡ ጽልመት፡ ዕርቃን፨
    - እስመ፡ ደምክሙ፡ ውእቱ፡ ብርሃን፨
  7:
    - ተማኅጸንኩ፡ አጋእዝትየ፡ ሰማዕታተ፡ አክሚም፡ ብክሙ፨
    - እምገድልክሙ፡ ኅዳጠ፡ እንዘ፡ አነብብ፡ ለክሙ፨
    - ባሕቱ፡ ኅዳጠ፡ ኢትበልዎ፡ አንትሙ፨
    - ነጽሩ፡ አፍቅሮትየ፡ ወቀድሱኒ፡ ዳእሙ፨
    - በዘቅዱሳን፡ አንትሙ፡ ኮንክሙ፨
tarafa_malke:
  1:
    - ሰላም፡ ለክሙ፡ ለርስትክሙ፡ አክሚም፡ ልሳናተ፡ ኵሉ፡ መካን፨
    - ሰማዕታቲሃ፡ አንትሙ፡ እስመ፡ ኅሩያን፨
    - ሰመይዋ፡ ደብረ፡ ጽዮን፨
  2:
    - ሰላም፡ ለክሙ፡ ሥጋክሙ፡ ልብሰ፡ ሰማዕታተ፡ ሀገር፡ አክሚም፨
    - በየማነ፡ መንግሥት፡ ትቁሙ፡ እምነ፡ ፀጋም፨
    - ሐፀብክሙ፡ በማየ፡ ደም፨
  3:
    - ሰላም፡ ለክሙ፡ ጥብሐ፡ በግዕ፡ ወላህም፡ በይነ፡ ክብረ፡ በዓል፡ ልማድ፨
    - ህየንተ፡ ዝንቱሰ፡ ዮም፡ ሰማዕታተ፡ ወልድ፨
    - ከዓውክሙ፡ ደመ፡ ክሳድ፨
  4:
    - ሰላም፡ ለክሙ፡ መንግሥተ፡ ሰማያት፡ ለክሙ፡ እስመ፡ ይእቲ፡ ድሉት፨
    - ትግርምተ፡ መኰንን፡ ወሰይፍ፡ ከመ፡ ኢምንት፨
    - ኮነክሙ፡ ሰማዕታት፨
  5:
    - ሰላም፡ ለክሙ፡ ለእሳተ፡ ምድር፡ መግርህ፡ አእንተ፡ ፍቅረ፡ አብ፡ ወወልዱ፨
    - ሰማዕታተ፡ አክሚም፡ አንትሙ፡ ለለ፩፨
    - ቆምክሙ፡ ውስተ፡ ዓፀዱ፨
  6:
    - ሰላም፡ ለክሙ፡ ሰማዕታተ፡ አክሙም፡ ጥዑም፡ ለተናግሮ፡ በአፍ፨
    - ዜና፡ ገድልክሙ፡ ጥቀ፡ ፍካሬ፡ መጽሐፍ፨
    - ክብርክሙ፡ እስመ፡ ትሩፍ፨
  7:
    - ሰላም፡ ለክሙ፡ አዕባነ፡ ህንደኬ፡ አክሚም፡ ሰማዕታተ፡ ክርስቶስ፡ ሥሉጥ፨
    - በኃፍረት፡ ኢይሑር፡ ውስተ፡ ምሥራጥ፨
    - ማኅቶተ፡ ብርሃን፡ ይኩነኒ፡ እንበለ፡ ተውላጥ፨
    - ገድልክሙ፡ ዘአፍአ፡ ወውሥጥ፨
---
The title of this text is not extant and must be inferred.