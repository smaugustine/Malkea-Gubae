---
type: malkəʾ

chaine: [285]

subjects: [samuel-waldebba]

stanzas:
  1:
    - በቀለመ፡ ሐሳብ፡ ወጻሕቅ፡ ወበብርዐ፡ ልሳን፡ ባዕበ፨
    - ውዳሴ፡ መልክእከ፡ እጽሕፍ፡ እንዘ፡ እክህል፡ ነቢበ፨
    - አስካለ፡ አእምሮ፡ ሳሙኤል፡ እንተ፡ ታሠርፅ፡ ጥበበ፨
    - ሥቅየኒ፡ ወይነ፡ ፍቅርከ፡ ዘያስተፌሥሕ፡ አልባበ፨
    - ጸቃውዐ፡ መዐር፡ ጥዑም፡ ወአኮ፡ ሐሊበ፨
  2:
    - ሰላም፡ ለዝክረ፡ ስምከ፡ እምስመ፡ ኤልያስ፡ ቀናኢ፨
    - እስመ፡ ተሰብሐ፡ ጥቀ፡ በልሳነ፡ ኵሉ፡ ጸዋዒ፨
    - ካህነ፡ ምሥጢር፡ ሳሙኤል፡ ምስለ፡ ሱራፌል፡ ሰዋኢ፨
    - መኑ፡ ከማከ፡ ብእሴ፡ ሥጋ፡ ፍትወተ፡ ዓለም፡ መዋኢ፨
    - መልአከ፡ አርያም፡ ንጹሕ፡ ሚካኤል፡ እንዳኢ፨
  3:
    - ሰላም፡ ለሥዕርተ፡ ርእስከ፡ ዘኢለከፎን፡ ቅብአ፡ ርስሐት፨
    - እስመ፡ ሠቀዮን፡ ፍጹመ፡ ጠለ፡ መንፈስ፡ ቅዱስ፡ ዕፍረት፨
    - ሳሙኤል፡ ፀሓይ፡ ብርሃነ፡ መዓልት፨
    - ሰድድ፡ እምላዕሌየ፡ ምግባረ፡ ኵሉ፡ ጽልመት፨
    - አርአያ፡ አዳም፡ ተሰደ፡ እምኤዶም፡ ትካት፨
  31:
    - ሰላም፡ ለፍልሰተ፡ ሥጋከ፡ ለገዳመ፡ ዝኅርከ፡ እማእከላ፨
    - ውስተ፡ ዐጸድከ፡ ቅድስት፡ ዘእግዚአብሔር፡ ተከላ፨
    - ሳሙኤል፡ ኤልያስ፡ በአፍሬሰ፡ እሳት፡ ወሰረገላ፨
    - አዕርገኒ፡ ኀበ፡ ሀሎከ፡ ለገነተ፡ ትፍሥሕት፡ ወተድላ፨
    - አመ፡ ክበዳ፡ እትከፈል፡ ወእትዋረስ፡ ብዕላ፨
  32:
    - ስብሐተ፡ መልክእከ፡ ሳሙኤል፡ እምቃለ፡ አርጋኖን፡ ወዕንዚራ፨
    - በይነ፡ ዘኢድመፅኩ፡ ለከ፡ ለቤተ፡ ክርስቲታን፡ ቅድመ፡ ማኅበራ፨
    - ዐመተ፡ ሕይወትየ፡ ረሲ፡ ፍቅደ፡ ምእት፡ ወኍልቍ፡ ዕሥራ፨
    - እመ፡ ዘያጠብብ፡ አሥቅየኒ፡ ጽዋዐ፡ ልቡና፡ ለግሙራ፨
    - ከመ፡ አስተዮ፡ መልአክ፡ ለሱቱኤል፡ ዕዝራ፨
---