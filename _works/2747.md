---
type: malkəʾ

chaine: [31, 101]

subjects: [innocents]

stanzas:
  1:
    - ሰላም፡ ለስምክሙ፡ ዘፍትው፡ ዝክሩ፨
    - ወለሥዕርትክሙ፡ ሰላም፡ ዘሕብረ፡ ሜላት፡ ሕብሩ፨
    - ሕፃናት፡ ቅዱሳን፡ ለዘጸውዓክሙ፡ መንገለ፡ ክብሩ፨
    - ግሩም፡ ግብርከ፡ ይበልዎ፡ ሕዝበ፡ ቤተ፡ ልሄም፡ ሀገሩ፨
    - ለእጓለ፡ እመ፡ ሕያውሂ፡ መንክሮ፡ ይንግሩ፨
  2:
    - ሰላም፡ ለርእስክሙ፡ ዘተሳለቅዎ፡ ሐራ፨
    - ወለገጽክሙ፡ ኅትው፡ ማኅቶተ፡ ተቅዋም፡ ክብረ፡ ይብደራ፨
    - ሕፃናት፡ ቅዱሳን፡ ለእንተ፡ ተወልደት፡ እምቤተ፡ ቅስራ፨
    - በእንተ፡ መንግሥቱ፡ ለእግዚአብሔር፡ በኵራ፨
    - መንክር፡ ላዕሌክሙ፡ ዘበጽሐ፡ መክራ፨
  24:
    - ሰላም፡ ለፀአትክሙ፡ እምቤተ፡ ሥጋ፡ በነፍስ፨
    - ወለበድንክሙ፡ ግዱፍ፡ ውስተ፡ መርኅበ፡ ሳሌም፡ ቍድስ፨
    - ሕፃናት፡ ዕሡራን፡ ለከብካበ፡ መንግሥት፡ ሐዳስ፨
    - በአክሊለ፡ ጸጋ፡ ለዘዚአክሙ፡ ርእስ፨
    - ክልልዎ፡ ኃይላቲሁ፡ ለጥሕድ፡ ክርስቶስ፨
  25:
    - ሰላም፡ ለግንዘትክሙ፡ በእደ፡ መላእክት፡ ኄራን፨
    - ለመቃብሪክሙሂ፡ ኢየሩሳሌም፡ መካን፨
    - ሕፃናት፡ ማሕሌተ፡ ምስለ፡ ድምፀ፡ መጥቅዕ፡ ወቀርን፨
    - ያቄርቡ፡ ለክብርክሙ፡ ካህናተ፡ ዘይብል፡ ብፅዓን፨
    - ወባረከ፡ ዓመተ፡ ጻድቃኑ፡ ንዑ፡ ንትፈሣሕ፡ ዮም፡ በበዓሎሙ፡ ለቅዱሳን፨
tarafa_malke:
  1: 
    - ሰላም፡ ለክሙ፡ ለርስተ፡ ቅዱሳን፡ ክርስቶስ፡ ወሀገረ፡ አበው፡ ጻድቃን፨
    - ተዋርሶቶ፡ በክብር፡ ሕፃናት፡ ኄራን፨
    - አድማዕክሙ፡ ቅድመ፡ ዘመን፨
  2:
    - ሰላም፡ ለክሙ፡ ወልደ፡ ዐመፃ፡ ሄሮድስ፡ መዐርገ፡ ሐራ፡ ለክሙ፨
    - እንዘ፡ ሕፃናት፡ ይመስል፡ ዘይሁበክሙ፨
    - ለሞት፡ ጸውዐክሙ፨
  6:
    - ሰላም፡ ለክሙ፡ ዜና፡ ክብርክሙ፡ እጽሕፍ፡ ሕፃናት፡ በሰሌዳ፡ ንባብ፡ ወሪቅ፨
    - ፍና፡ መርሐኒ፡ ወነገረ፡ ጽድቅ፨
    - ዮሐንስ፡ ልሳነ፡ ወርቅ፨
  7:
    - ሰላም፡ ለክሙ፡ ሄሮድስ፡ እንዘ፡ ትሰክይዎ፡ ወትረ፨
    - ኵሎ፡ ዓለመ፡ ኀበ፡ ዘገብረ፨
    - ማሕፀንትክሙ፡ ዘኮነኒ፡ ፀረ፨
    - ሕፃናት፡ ስክዩ፡ ኅቡረ፨
---