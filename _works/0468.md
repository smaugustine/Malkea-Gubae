---
type: malkəʾ

habtemichael: [97]

subjects: [gabra-mikael]

stanzas:
  1:
    - ሰላም፡ ለዝክረ፡ ስምከ፡ በሰማይ፡ ዘላዕሉ፨
    - ተሳተፈ፡ ክብር፡ ምስለ፡ ሚካኤል፡ መልአከ፡ ኀይሉ፨
    - ብፁዕ፡ ገብረ፡ ሚካኤል፡ ለክህነተ፡ ዚአየ፡ አክሊሉ፨
    - እንዘ፡ እዌጥን፡ አነ፡ ለሰብሖ፡ መልክእ፡ ለኵሉ፨
    - ኀይለ፡ ረድኤትከ፡ ምስሌየ፡ የሀሉ፨
  2:
    - ሰላም፡ ለርእስከ፡ ነጸብራቀ፡ ብርሃን፡ ክሉል፨
    - እንዘ፡ ቀዲሙ፡ ጥዩቀ፡ በዘይተ፡ ተክህኖ፡ ጥሉል፨
    - ሶበ፡ እጼውዕ፡ ስመከ፡ አባ፡ ገብረ፡ ሚካኤል፨
    - ነጽር፡ መንገሌየ፡ በዐይነ፡ ምሕረት፡ ወሣህል፨
    - ወባልሐኒ፡ እምንዳቤ፡ ወእምእኩይ፡ ሀጕል፨
  23:
    - ሰላም፡ ለአእጋሪከ፡ ውስተ፡ ጕንደ፡ አውልዕ፡ ዘተሞቅሓ፨
    - እንዘ፡ ኢያንሶሰዋ፡ በሕቁ፡ በዘዲቤሆን፡ ተወጥሐ፨
    - ማእከለ፡ ሕማም፡ ገብረ፡ ሚካኤል፡ ዘአስተርአይከ፡ ፍሡሐ፨
    - ሶበ፡ አንገፍካ፡ ለነፍስየ፡ ዘኀጢአትየ፡ ላሃ፨
    - እምተመነይኩ፡ እኩን፡ ሰማዕተ፡ ክርስቶስ፡ ንጹሐ፨
  24:
    - ሰላም፡ ለሞትከ፡ ዕረፍተ፡ ጻድቃን፡ ዘኮነ፨
    - አምሳሊሁ፡ ለኢየሱስ፡ ዘሞተ፡ በእንቲአነ፨
    - ለነኒ፡ ሀበነ፡ ገብረ፡ ሚካኤል፡ አቡነ፨
    - ለነፍስነ፡ ሞገሰ፡ ወለልብነ፡ ዛህነ፨
    - ወኅሉቀ፡ ንርክብ፡ ዘነፍስነ፡ ድኂነ፨
  25:
    - ሰላም፡ ለመቃብሪከ፡ ዘኢይትአመር፡ መካኑ፨
    - ወለአዕፅምቲከ፡ ሰላም፡ ዘመዐዛ፡ መንፈስ፡ ይጼኑ፨
    - ብፁዕ፡ ገብረ፡ ሚካኤል፡ ለክርስቶስ፡ ካህኑ፨
    - ሀበነ፡ ረኪቦቶ፡ በዘጸጋከ፡ ንዜኑ፨
    - ሀብተከ፡ ወበረከተ፡ እንዘ፡ ላዕሌነ፡ ትፌኑ፨
# habtemichael: [98]
# 1:
#   - ሰላም፡ ለዝክረ፡ ስምከ፡ እንተ፡ ጸውዖ፡ በቃሉ፨
#   - ኢየሱስ፡ ክርስቶስ፡ እግዚአ፡ ታሕቱ፡ ወላዕሉ፨
#   - ገብረ፡ ሚካኤል፡ ሰማዕት፡ ለሥነ፡ ሃይማኖት፡ ጸዳሉ፨
#   - ዕቀበነ፡ በጸሎትከ፡ ወምስሌነ፡ ሀሉ፨
#   - እስመ፡ ጸሎቱ፡ ለጻድቅ፡ ታሰልጥ፡ ለኵሉ፨
---