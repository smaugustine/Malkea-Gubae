---
type: malkəʾ

subjects: [walda-maryam-d-zamaddo]

stanzas:
  1:
    - ሰላም፡ ለፅንሰትከ፡ ወለልደትከ፡ ክልኤ፨
    - እምከርሠ፡ አሐቲ፡ እምከ፡ ዘኀረየከ፡ በኵረ፡ ትንሣኤ፨
    - ወልደ፡ ማርያም፡ ዜናከ፡ አመ፡ ተሰምዐ፡ ውስተ፡ ጉባኤ፨
    - እምነጽሮ፡ ዝኒ፡ መጻእኩ፡ ውስተ፡ ደብርከ፡ እንዘ፡ እበውእ፡ ሱባዔ፨
    - እስመ፡ ውስተ፡ ደብር፡ ረከብኩ፡ ኪያከ፡ ረዳኤ፨
  2:
    - ሰላም፡ ለዝክረ፡ ስምከ፡ እምዕንቈ፡ ባሕርይ፡ አደም፨
    - ወለሥዕርተ፡ ርእስከ፡ ካዕበ፡ ዘጽላሌሁ፡ ጸሊም፨
    - ወልደ፡ ማርያም፡ ፀሓይ፡ ብርሃነ፡ ኵሉ፡ ዓለም፨
    - ኢይትከሀል፡ ምንተ፡ ነጽሮቶ፡ ለክበበ፡ ገጽከ፡ ዮም፨
    - እስመ፡ ዐይነ፡ ኵሉ፡ የሐይድ፡ ገጽከ፡ ግሩም፨
  25:
    - ሰላም፡ ለመልክእከ፡ ጸዳለ፡ ፀሓይ፡ ዘከለሎ፨
    - ወፀሓየ፡ ራማ፡ ይመስል፡ ለመልክእከ፡ ጸዳሎ፨
    - ወልደ፡ ማርያም፡ ሊቅ፡ እግዚአ፡ ምሕረት፡ ወተሣህሎ፨
    - ዕቀበኒ፡ ወአድኅነኒ፡ እምረሀበ፡ ሥጋ፡ ተሀጕሎ፨
    - እስመ፡ እግዚእየ፡ አንተ፡ ዘተአምር፡ ኵሎ፨
  26:
    - በሊቃውንቲሃ፡ ለኤዶም፡ ደብረ፡ ዘመዶ፡ ወረደ፨
    - ጠለ፡ መንፈስ፡ ቅዱስ፡ ኤርሞን፡ ዘይትሞጣሕ፡ ነደ፨
    - ወልደ፡ ማርያም፡ ድንግል፡ እስመ፡ ረሰይካ፡ ዐጸደ፨
    - ወለዘተናገርኩ፡ ለከ፡ ቃለ፡ ቅዳሴ፡ ኢትሬሰየኒ፡ ባዕደ፨
    - አኮኑ፡ ረሰይኩ፡ ኪያከ፡ ዘመደ፨
  27:
    - የበበት፡ ምዕረ፡ ደብረ፡ ዘመዶ፡ ንግሥት፨
    - ወአጽሐሰት፡ ካዕበ፡ በአእዳዊሃ፡ ቅዱሳት፨
    - ወልደ፡ ማርያም፡ ድንግል፡ እንዘ፡ ይጌሥጾ፡ ለሞት፨
    - አምጣነ፡ ላቲ፡ ተንሥአ፡ በሥልጣኑ፡ እምደብረ፡ ጎብስጌ፡ መሬት፨
    - እለ፡ ተጋብኡ፡ በስቴታ፡ ዘሥጋ፡ ፈያት፨
  28:
    - መፍትው፡ ንንበር፡ ለደብረ፡ ዘመዶ፡ በውስቴታ፨
    - አምጣነ፡ ዛቲ፡ ይእቲ፡ ኢየሩሳሌም፡ ወጎልጎታ፨
    - እምከመ፡ ቀዳሚ፡ ነበረት፡ ሥዕለ፡ ማርያም፡ ጊዜ፡ ምንግሥታ፨
    - ከመ፡ ታልኅቅ፡ ሕዝበ፡ ካህናቲሃ፡ እንዘ፡ ታሰቲ፡ ረድኤታ፨
    - ወኢየሩሳሌም፡ ደብረ፡ ዘመዶ፡ ለዓለም፡ ኅንብርታ፨
  29:
    - ስብሐት፡ ለከ፡ ወልደ፡ ማርያም፡ በኍልቈ፡ መላእክት፡ ዘኤርሞን፨
    - ስብሐት፡ ለከ፡ ወልደ፡ ማርያም፡ በኍልቈ፡ ከዋክብት፡ ብሩሃን፨
    - ስብሐት፡ ለከ፡ ወልደ፡ ማርያም፡ በኍልቈ፡ ነቢያት፡ ወጻድቃን፨
    - ወአስትየኒ፡ ንስቲተ፡ እምነ፡ ስብሐቲከ፡ ወይን፨
    - እስመ፡ ምሉእ፡ ስብሐቲከ፡ በኵሉ፡ መካን፨
tarafa_malke:
  1:
    - ሰላም፡ ለከ፡ ወልደ፡ ማርያም፡ እግዚእ፡ ኀጢኣተ፡ ዓለም፡ ደምሳሴ፨
    - ያስተፌሥሑከ፡ ሕዝብ፡ ኤልያስ፡ ወሙሴ፨
    - በስብሐት፡ ወበውዳሴ፨
  19:
    - ሰላም፡ ለከ፡ ወልደ፡ ማርያም፡ መልአክ፡ እንተ፡ ለበስከ፡ ሕይወተ፨
    - ለዘአወፈይኩከ፡ ዮም፡ እንግዳ፡ ድርሰተ፨
    - ነዳየ፡ ሥጋ፡ ቅድሜከ፡ ኢይትበሀል፡ ምንተ፨
    - መዓልተ፡ ወሌሊተ፡ ዕቀበኒ፡ አንተ፨
sources: [EMML7658]
provisional: 9003
---