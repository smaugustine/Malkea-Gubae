---
type: malkəʾ

habtemichael: [221]

subjects: [nicaea]

stanzas:
  1:
    - በስመ፡ አብ፡ ወወልድ፡ ወመንፈስ፡ ቅዱስ፡ ሥላሴ፨
    - ህልዋነ፡ አስማት፡ እሉ፡ እምቅድመ፡ ፀሓይ፡ ወብናሴ፨
    - በከመ፡ ይቤ፡ ዳዊት፡ መትልወ፡ መሳፍንት፡ ወእለ፡ ሙሴ፨
    - ኣአትብ፡ ገጽየ፡ ለአቅርቦ፡ ቃለ፡ መንፈሳዊ፡ ውዳሴ፨
    - ለኤጲስ፡ ቆጶሳት፡ አበው፡ ዘግሩም፡ ቅዳሴ፨
  2:
    - ሰላመ፡ ሠለስቱ፡ ምእት፡ ዐሠርቱ፡ ወሰመንቱ፨
    - እለ፡ ጉባኤ፡ ጽድቅ፡ ገብሩ፡ ለአርዮስ፡ ጊዜ፡ ክሕደቱ፨
    - ናሁ፡ ጸሐፍኩ፡ ለቴዎፍሎስ፡ አመ፡ መንግሥቱ፨
    - መቅደሰ፡ ክብሮሙ፡ እስመ፡ ሐነጸ፡ ውእቱ፨
    - ወበስመ፡ እሉ፡ አዘዘ፡ ይትገበር፡ ታቦቱ፨
  3:
    - ሰላም፡ ለዝክረ፡ ስምክሙ፡ ዘበአፈ፡ ኵሉ፡ ስቡሕ፨
    - ወለሥዕርትክሙ፡ ካዕበ፡ ዘኍላቌሁ፡ ብዙኅ፨
    - ሊቃውንተ፡ ምግቡ፡ ሐዲስ፡ ለቈስጠንጢኖስ፡ መካሕ፨
    - ኪያክሙ፡ እስመ፡ አንገሠ፡ ምግበ፡ ቴዎፍሎስ፡ መሲሕ፨
    - ለአቅርቦ፡ ጋዳ፡ ማሕሌተ፡ ክብር፡ ልብየ፡ ትጉህ፨
  27:
    - ሰላም፡ ለግንዘተ፡ ሥጋክሙ፡ ዘኅቡር፡ ኪኑ፨
    - ወለመቃብሪክሙ፡ ካዕበ፡ ዘለለ፡ አሐዱ፡ መካኑ፨
    - ሠለስቱ፡ ምእት፡ ለክርስቶስ፡ አዕይንተ፡ ብሩህ፡ ብርሃኑ፨
    - እስመ፡ ብየ፡ አርዌ፡ ተስናን፡ ዘዐሥር፡ ቀርኑ፨
    - በአምሳለ፡ አርዮስ፡ ሎቱ፡ ኪያሁ፡ ኰነኑ፨
  29:
    - ሰላም፡ ለኍላቌክሙ፡ መጠነ፡ አምአት፡ ሠለስቱ፨
    - ዐሠርቱ፡ ወሰማንቱ፡ እለ፡ ትትዌከሉ፡ ቦቱ፨
    - እለ፡ በስምክሙ፡ ሊቃውንት፡ ዐበይተ፡ መናብርት፡ አርባዕቱ፨
    - እንበለ፡ ሃይማኖት፡ አሐቲ፡ እንተ፡ አቀምክሙ፡ ሎቱ፨
    - ኢይጸድቅ፡ ሰብእ፡ ወድኂን፡ አልቦቱ፨
  32:
    - ሰላም፡ ለጳጳሳት፡ እለ፡ ስሞሙ፡ አብርሀ፨
    - ለብሔረ፡ ግብጽ፡ በአድያሚሃ፨
    - አፍራሰ፡ ሕይወት፡ እሉ፡ በብሂለ፡ ዕንቋ፡ ወፍሥሓ፨
    - ዘኬዱ፡ ውስተ፡ ባሕር፡ ወዘወረዱ፡ አሜሃ፨
    - እለ፡ የሐምጉ፡ ማያተ፡ ብዙኀ፨
    - ሰአሉ፡ ለነ፡ ሠለስቱ፡ ምእት፡ ቅድመ፡ መንበሩ፡ ለጸባኦት፨
---