---
type: malkəʾ

chaine: [136]

subjects: [george]

stanzas:
  1:
    - ሰላም፡ ለዝክረ፡ ስምከ፡ ወለሥዕርትከ፡ ምስለ፡ ርእሱ፨
    - ለሥነ፡ ኦርያሬስ፡ ገጽከ፡ ወለብንተ፡ ዐይንከ፡ ቅድመ፡ ዕጠሱ፨
    - ሊቀ፡ ሰማዕታት፡ ጊዮርጊስ፡ ለትዕግሥት፡ ቤተ፡ መቅደሱ፨
    - ነዳያን፡ በትዕግሥቶሙ፡ አመ፡ ከመ፡ አልዓዛር፡ ነግሡ፨
    - ከመ፡ ኢይርከበኒ፡ ሰአል፡ ለነዌ፡ ተጽናሱ፨
  12:
    - ሰላም፡ ለቅዳሴ፡ ቤትከ፡ ቅድመ፡ ገጸ፡ አእላፍ፡ ማኅበር፨
    - አመ፡ ሰቡዑ፡ ለወርኀ፡ ኅዳር፨
    - ጊዮርጊስ፡ ሰማዕት፡ መኰንነ፡ ሰላም፡ ወፍቅር፨
    - ተበሀሉ፡ በእንቲአከ፡ ነገረ፡ ሰማያት፡ ወምድር፨
    - አማን፡ ለሰማዕት፡ ዕረፍቱ፡ ክቡር፨
  13:
    - ከመ፡ ፍልሰትከ፡ ደመረት፡ ምስለ፡ ፍልሰታ፡ ለማርያም፡ ድንግልት፡ በክልኤ፨
    - ሶበ፡ ሰአልከ፡ ጥቡዐ፡ በንባብከ፡ ቀርነ፡ ጽዋዔ፨
    - ጊዮርጊስ፡ ዳግመ፡ አመ፡ ይከውን፡ ጉባኤ፨
    - ደምር፡ ተንሥኦትየ፡ ኀበ፡ ዘለከ፡ ትንሣኤ፨
    - ቅድመ፡ ደናግል፡ እለ፡ ነሥአ፡ ቅብዓ፡ ዘይት፡ በግምዔ፨
  14:
    - ይኄይስ፡ ፈድፋደ፡ ጊዮርጊስ፡ እምአጥርዮ፡ ብሩር፡ ወወርቅ፨
    - ነቢበ፡ ውዳሴከ፡ ዘልፈ፡ በሰዓተ፡ ጽባሕ፡ ወሠርቅ፨
    - ትስአል፡ ሊተ፡ በአስተሐምሞ፡ ወጻህቅ፨
    - ቅድመ፡ አምላክ፡ ፈጣሪ፡ መኰንነ፡ ሰላም፡ ወዕርቅ፨
    - አመ፡ ጉባኤ፡ አእላፍ፡ ወማኅበር፡ ጽፉቅ፨
  15:
    - ሥቃያቲከ፡ ጊዮርጊስ፡ ዘኢየሐልቅ፡ በዜና፨
    - አርአያ፡ ሙቁሕ፡ ጳውሎስ፡ ወጴጥሮስ፡ ወልደ፡ ዮና፨
    - ለዕበየ፡ ንግሥከ፡ ዓለም፡ ሶበ፡ ነጸረት፡ በዐይና፨
    - ከመ፡ ጢስ፡ ወከመ፡ ጊሜ፡ ኡረተ፡ ኃጢአት፡ ከደና፨
    - ወገልበበ፡ ልባ፡ ግላ፡ ዕበድ፡ ደመና፨
---