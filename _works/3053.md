---
type: poetry

chaine: [333, 323]

titles:
  -
    gez: ʾƎm-bəzuḫ Taʾāmmərika
    en: “From Your Many Miracles…”

subjects: [ewostatewos]

masgabiya:
  1:
    - መንክራቲከ፡ ሰማዕነ፡ እንዘ፡ ትነብር፡ አርማንያ፡ መካነ፨
    - ኤዎስጣቴዎስ፡ ተኣምር፡ በኢትዮጵያ፡ ዘኮነ፨
    - መርበብቶ፡ ኢይስፋሕ፡ ውስተ፡ ማኅበርነ፨
    - ትትበአስ፡ መስተቃርነ፡ ብጽሐነ፡ ፍጡነ፨
    - ዘተሠርኀከ፡ ሥነ፡ ጳዝዮን፡ አቡነ፨
stanzas:
  1:
    - እምብዙኅ፡ ተኣምሪከ፡ ኣቀድም፡ አሐተ፨
    - ኤዎስጣቴዎስ፡ ዘትገብር፡ ዐበይተ፡ ኀይላተ፨
    - መኰንን፡ ዝኁር፡ ሶበ፡ ፈቀደ፡ ነሢተ፨
    - መቃብሪከ፡ ክብርተ፡ በአእባነ፡ ባሕርይ፡ ሕንፅተ፨
    - ምስለ፡ ሠራዊቱ፡ ብዙኅ፡ ረሰይኮ፡ ሐውልተ፨
  2:
    - ካልእ፡ ተኣምሪከ፡ ኤዎስጣቴዎስ፡ ድንግል፨
    - አመ፡ ውስተ፡ ባሕር፡ ተሠጥመ፡ እንዘ፡ ይጐይይ፡ እምቀትል፨
    - በከመ፡ አድኀንኮ፡ ለብርሃነ፡ መስቀል፨
    - በዐጽፈ፡ ዚአከ፡ እምትንሣኤ፡ ግሩም፡ ማዕበል፨
    - መኑ፡ ከማከ፡ ገቢረ፡ ዘይክል፨
  10:
    - ዐሥር፡ ተኣምሪከ፡ በኍልቈ፡ ቃላት፡ ዐሥር፨
    - ኤዎስጣቴዎስ፡ ኀያል፡ ገባሬ፡ ተኣምር፨
    - ከመ፡ ታዘንም፡ ሎሙ፡ ለሰብአ፡ አሐቲ፡ ሀገር፨
    - በሐሩር፡ ወቍር፡ ወበብዙኀ፡ ዐባር፨
    - እንዘ፡ ኵላ፡ ትውዒ፡ ምድር፨
  11:
    - አናኅኩ፡ ነፍስየ፡ ወከሠትኩ፡ አፈ፨
    - ኤዎስጣቴዎስ፡ እዜኑ፡ ተኣምሪከ፡ ትሩፈ፨
    - አናብስተ፡ ግርዳም፡ መፍርሃን፡ እንዘ፡ ይትለአኩከ፡ ዘልፈ፨
    - አሐዱ፡ ዘይጸውር፡ ዐጽፈ፨
    - ወካልኡ፡ ክልኤተ፡ መንጸፈ፨
  12:
    - ለዝንቱ፡ አበ፡ መንፈስነ፡ ዕበየ፡ ገድሉ፡ አምጽኡ፨
    - ዘሰበከ፡ ለነ፡ ተክለ፡ ሃይማኖት፡ ረድኡ፨
    - ነጸርክዎ፡ ይቤ፡ ቅድመ፡ መንበረ፡ አብ፡ ወበግዑ፨
    - እንዘ፡ ይቀውም፡ በግርማ፡ ምስለ፡ ሊቃናት፡ ሰብዑ፨
    - እሙንኬ፡ ወጽድቅ፡ ስምዑ፨
  13:
    - ኵሉሰ፡ ተኣምሪሁ፡ ሶበ፡ ተጽሕፈ፡ በበ፡ አሐዱ፨
    - እመ፡ ኢተገምረ፡ ኍልቈ፡ ወእመ፡ ኢተክህለ፡ ፍቅዱ፨
    - ለኤዎስጣቴዎስ፡ አብ፡ ዘገቢረ፡ ምሕረት፡ ልማዱ፨
    - ባሕረ፡ ውዳሴሁ፡ አመ፡ ፈቀድኩ፡ እእዱ፨
    - ዕፅበት፡ ንስቲተ፡ ከልአኒ፡ ሞገዱ፨
---
The order and selection of stanzas, apart from the ten stanzas for specific miracles attributed to him, vary from copy to copy. Its proper title — if any — is not preserved in the extant witnesses and is here inferred.