---
type: malkəʾ

habtemichael: [245, 266]

titles:
  -
    gez: Malkəʾa Śəllāse
    en: Image of the Trinity
  -
    gez: Malkəʾa Śəllāse Śāləsāy
    en: Third Image of the Trinity

subjects: [trinity]

stanzas:
  1:
    - ሰላም፡ ለዝክረ፡ ስምክሙ፡ ዘሀሎ፡ ወይሄሉ፨
    - ለሥዕርተ፡ ርእስክሙ፡ ወለገጽክሙ፡ ወለዐይንክሙ፡ ብርሃነ፡ ኵሉ፨
    - አብ፡ ወወልድ፡ ወመንፈስ፡ ቅዱስ፡ ለንግሥክሙ፡ በብዝኀ፡ ሣህሉ፨
    - እምአዕይንትየ፡ ንዋመ፡ ዝንጋዔ፡ አብጥሉ፨
    - ወርእሰ፡ ኅሊናየ፡ ዘልፈ፡ ሉዓሌ፡ አልዕሉ፨
  2:
    - ሰላም፡ ለአእዛኒክሙ፡ ወለመላትሒክሙ፡ ምስለ፡ አእናፍ፨
    - ለከናፍሪክሙ፡ ወለአፉክሙ፡ ቀቀበ፡ ጰራቅሊጦስ፡ ሰይፍ፨
    - አብ፡ ወወልድ፡ ወመንፈስ፡ ቅዱስ፡ ከመ፡ ዜነወ፡ መጽሐፍ፨
    - ምሉእ፡ ሥላሴክሙ፡ እስከነ፡ ጽንፉ፡ ለጽንፍ፨
    - ዘኢይበጽሐ፡ እግረ፡ ብእሲ፡ ወመልአክ፡ በክንፍ፨
  11:
    - ሰላም፡ ለመልክእክሙ፡ ዘባን፡ እንተ፡ ድኅር፨
    - እምርእስ፡ ቀዳሚ፡ እስከ፡ አእጋር፨
    - አብ፡ ወወልድ፡ ወመንፈስ፡ ቅዱስ፡ ምሉኣነ፡ ሰማይ፡ ወምድር፨
    - በከመ፡ ሰማዕነ፡ ባሕቱ፡ ንአግር፨
    - እመፈ፡ ሙሴ፡ ነቢይ፡ ወኦኤጥሮስ፡ መምህር፨
  12:
    - ስብሐት፡ ወክብር፡ ይደሉ፡ ለአብ፡ ወወልድ፡ ወመንፈስ፡ ቅዱስ፨
    - እምጽንፉ፡ ለባሕር፡ እስከ፡ ማⷍለቅታ፡ ለየብስ፨
    - እምአፈ፡ መላእክት፡ ወሰብእ፡ ወእመፈ፡ ቅሲስ፨
    - እንዘ፡ ይብል፡ ጊዜ፡ ነግህ፡ ንሤልስ፨
  13:
    - አብ፡ ወላዲ፡ ወወልድ፡ ወመንፈስ፡ ቅዱስ፡ እንዘ፡ ትብሉ፡ ንክዐው፡ ነገሮሙ፨
    - ድኅረ፡ ተሠገወ፡ እማርያም፡ ቃለ፡ ዚአክሙ፨
    - በውስተ፡ ዮርዳኖስ፡ ወበታቦር፡ መካነ፡ ስብሐት፡ ዘስሙ፨
    - እስመ፡ ተጠየቀ፡ ሥላሴክሙ፡ በበ፡ አርአያሁ፡ ወአቅሙ፨
    - ኅሊና፡ መላእክት፡ ወሰብእ፡ ይገኒ፡ ለክሙ፨
---