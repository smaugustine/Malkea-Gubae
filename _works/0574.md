---
type: malkəʾ

subjects: [macarius]

masgabbiya:
  1:
    - ሰላም፡ ለመቃርዮስ፡ ዘዐቢይ፡ ዝክሩ፨
    - እስመ፡ አቀበ፡ መርዔቶ፡ ለአንጦንዮስ፡ በበትሩ፨
    - እምነ፡ አሐዱ፡ አሐዱ፡ እንበለ፡ ያጽዑሩ፨
    - ሶበ፡ እሩየ፡ ደቂቁ፡ ምግባራተ፡ ጽድቅ፡ ገብሩ፨
    - መዳልወ፡ አልባብ፡ ተሰምየት፡ እስከ፡ ዮም፡ ደብሩ፨
stanzas:
  1:
    - ሰላም፡ ለዝክረ፡ ስምከ፡ ዘዐጸደ፡ ወይን፡ አምሳሉ፨
    - ወጥዑም፡ ጥቀ፡ እመዐር፡ ጣዕመ፡ አስካሉ፨
    - መቃርዮስ፡ ለከ፡ ስመ፡ አስተብጽኦ፡ ይደሉ፨
    - ረስዩ፡ ለልሳንየ፡ ብሩረ፡ ውዳሴከ፡ ይድሉ፨
    - ዘሕብረ፡ መልክኡ፡ ጽእድው፡ ወጽዱል፡ ጸዳሉ፨
  23:
    - ሰላም፡ ለፀአተ፡ ነፍስከ፡ ወለበድንከ፡ ግኑዝ፨
    - በልብሰ፡ ስንዱን፡ ጸዐዳ፡ ወበቅብአ፡ ዕፍረት፡ ምዑዝ፨
    - ምጽላለ፡ ረድኤት፡ ኩነነ፡ መቃርዮስ፡ አርዝ፨
    - እንዘ፡ ይሄሉ፡ በልብነ፡ ሕገ፡ ፈጣሪ፡ ሐዋዝ፨
    - እስመ፡ ተኀየለ፡ ብነ፡ አበሳ፡ ወትካዝ፨
  24:
    - እምኀበ፡ መቃርስ፡ ሐነጸ፡ ለመቃብሪሁ፡ መቅደሰ፨
    - መንገለ፡ ካልእ፡ መካን፡ ኀበ፡ ብንያሚ፡ አፍለሰ፨
    - ሥጋሁ፡ ክቡር፡ ኀይለ፡ አርያም፡ ዘለብሰ፨
    - ይቤ፡ ኅድጉኒ፡ ውስቴታ፡ እስመ፡ ረከብኩ፡ ሞገሰ፨
    - ወበእንተ፡ ዝንቱ፡ ነገር፡ ኢትግበሩ፡ ባዕሰ፨
  25:
    - አርብዓ፡ ሐራ፡ ሰማይ፡ ወአርባዕቱ፡ እንስሳ፨
    - ምስለ፡ መቃርዮስ፡ አብ፡ ለደብረ፡ አስቄጥስ፡ እንተ፡ ቀደሳ፨
    - ታርፍቁነ፡ ንዑ፡ በበ፡ ምእት፡ ወበበ፡ ኃምሳ፨
    - በከመ፡ ክርስቶስ፡ ለቤተ፡ ክርስቲያን፡ ርእሳ፨
    - ሥጋሃ፡ ዘለብሰ፡ ወቀደሰ፡ ነፍሳ፨
tarafa_malke:
  1:
    - ሰላም፡ ለክሙ፡ እንጦንስ፡ ወመቃርስ፨
    - አቢብ፡ ሲኖዳ፡ ገብረ፡ መንፈስ፡ ቅዱስ፨
    - ለባርኮትነ፡ ንዑ፡ ውስተ፡ ጽርሐ፡ ዛቲ፡ መቅደስ፨
    - ተክለ፡ ሃይማኖት፡ አኖሬዎስ፡ ኤዎስጣቴዎስ፨
    - ሳሙኤል፡ ተክለ፡ አልፋ፡ በብኑዳ፡ ኪሮስ፨
  2:
    - ሰላም፡ ለከ፡ መቃርዮስ፡ ኀበ፡ ፍና፡ ገዳም፡ ጌሠ፨
    - ውሳጤ፡ ገዳም፡ ዘቁር፡ አመ፡ ተአገሠ፨
    - ብዙኀ፡ ተጽናሰ፨
  7:
    - ሰላም፡ ለከ፡ ዘየዐብየከ፡ አልቦ፡ በምንግሥተ፡ ሰማይ፡ ብእሲ፨
    - እስመ፡ አንተ፡ አባ፡ እንዘ፡ ታነሐሲ፨
    - ነጋዲ፡ ወፈላሲ፨
  8:
    - ሰላም፡ ለከ፡ ለወልድከ፡ አባ፡ ርስተ፡ ነፍስ፡ አውርሶ፨
    - ለሊሁ፡ ኢይንበር፡ በተጸንሶ፨
    - ወኢይክል፡ እምነ፡ ቁር፡ ተዐግሦ፨
    - እምልብስከ፡ ልብሰ፡ ክብር፡ አልብሶ፨
---