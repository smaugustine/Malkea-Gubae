---
type: malkəʾ

chaine: [266]

titles:
  -
    gez: Malkǝʾa Māḫbara Malāʾǝkt wa-Sabǝʾ
    en: Image of the Assembly of Angels and Men

stanzas:
  1:
    - በስመ፡ እግዚአብሔር፡ ሕያው፡ ዘአምጻእክሙ፡ እምኀበ፡ አልቦ፨
    - እዌጥን፡ ጽሒፈ፡ ዜና፡ ውዳሴክሙ፡ በአስተርክቦ፨
    - ማኅበረ፡ መላእክት፡ ወሰብእ፡ ጥዑማነ፡ ዝክር፡ ለተናብቦ፨
    - አዕርጉኒ፡ ደብረ፡ ራእይ፡ በክንፍክሙ፡ ዘገቦ፨
    - ለስብሐቲክሙ፡ እነጽር፡ መዝገቦ፨
  2:
    - ሰላም፡ ለዝክረ፡ ስምክሙ፡ ዘጽሕፈተ፡ እግዚእ፡ ጽሕፈቱ፨
    - ኀበ፡ ዐምደ፡ ወርቅ፡ ወቀይሕ፡ ዘብርሩ፡ ስክተቱ፨
    - ማኅበረ፡ መላእክት፡ ወሰብእ፡ ዘላዕሉ፡ ወታሕቱ፨
    - ስረዩ፡ ኃጢአትየ፡ በእንተ፡ ስምክሙ፡ ዝንቱ፨
    - እስመ፡ ብዙኅ፡ ወትሩፍ፡ ውእቱ፨ 
  47: 
    - ሰላም፡ ለመላክኢክሙ፡ እንተ፡ ለሐኮን፡ እግዚአብሔር፨
    - በኪነ፡ ኅቡእ፡ ኅሊና፡ ኵሉ፡ ፍጡር፨
    - ማኅበረ፡ መላእክት፡ ወሰብእ፡ ማኅበራነ፡ በኵር፨
    - ጸግዉኒ፡ አጋእዝትየ፡ ዕሤተ፡ ዝንቱ፡ መዝሙር፨
    - መንግሥተ፡ ዘሰማይ፡ ወአኮ፡ ዘምድር፨
  48: 
    - እግዚአብሔር፡ እግዚእ፡ እንዘ፡ ይረድአኒ፡ ኀይሉ፨
    - ዘነበርኩ፡ ንስቲተ፡ እምዜናክሙ፡ ዘይደሉ፨
    - ማኅበረ፡ መላእክት፡ ወሰብእ፡ ኢታአትትዎ፡ ለቃሉ፨
    - ወኢትግድፉ፡ አሐተ፡ እምዘተጽሕፈ፡ ፊደሉ፨
    - እስከ፡ ሶበ፡ ኵሉ፡ ይትገበር፡ ወይከውን፡ ኵሉ፨
  49: 
    - እግዚአብሔር፡ በላዕሌየ፡ እንዘ፡ ይከውነኒ፡ ከመ፡ ዖፍ፨
    - ዘተናገርኩ፡ ሕቀ፡ እምዜናክሙ፡ ትሩፍ፨
    - ማኅበረ፡ መላእክት፡ ወሰብእ፡ ተናበብዎ፡ ዘዘልፍ፨
    - ወአዕረግዎ፡ ቅድመ፡ ፈጣሪ፡ ከመ፡ መሥⷃዕተ፡ ሰርክ፡ ውኩፍ፨
    - ወከመ፡ ዕጣን፡ ዘይጼኑ፡ ለአንፍ፨
---