---
type: malkəʾ

subjects: [gabra-manfas-qeddus]

stanzas:
  1:
    - ሰላም፡ ለፅንሰትከ፡ ስንዱነ፡ ክስራት፡ ዘተረስየ፨
    - ወለልደትከ፡ ክቡር፡ እምልደተ፡ ጻድቃን፡ ዘአብየ፨
    - ገብረ፡ መንፈስ፡ ቅዱስ፡ ኪያከ፡ እስመ፡ ረሰይኩ፡ ምስከየ፨
    - ናሁ፡ ኣቅረብኩ፡ ለከብርከ፡ አስተዐ፡ ማሕሌት፡ ተብየ፨
    - አባ፡ እምበረከትከ፡ ሀበኒ፡ ዓስብየ፨
  2:
    - ሰላም፡ ለዝክረ፡ ስምከ፡ ወለሥዕርተ፡ ርእስከ፡ ደዐዳ፨
    - ዐፅፈ፡ ቅድስና፡ ዘኮነ፡ ማእከለ፡ ገዳም፡ ወበዳ፨
    - ገብረ፡ መንፈስ፡ ቅዱስ፡ ጸሐፍ፡ ውስተ፡ ልብየ፡ ሰሌዳ፨
    - ለገድክልከ፡ ኍላቌሆን፡ ወለፍቅርከ፡ እንግዳ፨
    - ከመ፡ ይኩነኒ፡ ማሕተመ፡ አመ፡ ኮነ፡ ዕዳ
  29:
    - አምኃ፡ ሰላምየ፡ ረሲ፡ አመ፡ ዕለተ፡ ፍትሕ፡ ቀዋሜ፨
    - ወሥራኅየ፡ ኵሎ፡ በመዋዕለ፡ ቍር፡ ወወርኀ፡ ጊሜ፨
    - ገብረ፡ መንፈስ፡ ቅዱስ፡ ጴጥሮስ፡ ናዛዜ፡ ቀውስጦስ፡ ዘምድረ፡ ሮሜ፨
    - ባሕቱ፡ ለትካዝየ፡ ግበር፡ ፍጻሜ፨
    - ፍጡነ፡ በጕጕዓ፡ ወኅዳጥ፡ ዕድሜ፨
---