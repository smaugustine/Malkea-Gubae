---
type: malkəʾ

chaine: [144]

subjects: [julius-aqfahs]

stanzas:
  1:
    - ሰላም፡ ለዝክረ፡ ስምከ፡ ዘለዓላውያን፡ ኢከሠትኮ፨
    - ወለሥዕርትከ፡ ፅሑድ፡ በቅብዓ፡ ሐዲስ፡ አምልኮ፨
    - ጸወነ፡ ነዳያን፡ ዮልዮስ፡ አጽንዓኒ፡ ጊዜ፡ ተሀውኮ፨
    - እስመ፡ እንበሌሃ፡ ለመዝገበ፡ አበው፡ ባርኮ፨
    - እምኔከ፡ ብዕለ፡ ምድር፡ ዘአኃሥሥ፡ አኮ፨
  2:
    - ሰላም፡ ለርእስከ፡ ምጽዋተ፡ ነዳያን፡ ዘጾረ፨
    - ወለዘአሜሃ፡ ገጽከ፡ በውኂዘ፡ ኃፍ፡ ተፅዕረ፨
    - እግዚአብሔር፡ ለከ፡ ከመ፡ አቅደመ፡ ነጊረ፨
    - ዮልዮስ፡ በተዓግሦ፡ ዘተባጽሐከ፡ ግብረ፨
    - ዓቀብከ፡ ሃይማኖተ፡ ወሠለጥከ፡ በድረ፨
  25:
    - ሰላም፡ ለግንዘተ፡ ሥጋከ፡ በልብሰ፡ ሐሪር፡ ሠናይ፨
    - ወለዝኅርከ፡ ዘኮነ፡ በእስክንድርያ፡ ዐባይ፨
    - ብሩሀ፡ ኵለንታ፡ ዮልዮስ፡ ኮከበ፡ ገድል፡ ሰማይ፨
    - ቅድሜከ፡ ትኩን፡ ከማሁ፡ ለጽዋዓ፡ ቈሪር፡ ማይ፨
    - ዛቲ፡ ማኅሌትየ፡ ለባሲ፡ ነዳይ፨
  26:
    - ይትባረክ፡ እግዚአብሔር፡ በእንተ፡ ጸጋሁ፡ ዘላዕሌየ፨
    - ለማኅሌተ፡ ስምከ፡ ዝንቱ፡ እስመ፡ አጽንዓ፡ ኃይልየ፨
    - ባሕቱ፡ ዮልዮስ፡ ስዑነ፡ ንባብ፡ ቃልየ፡
    - እመኒ፡ ውኁደ፡ በውዳሴ፡ ክብረ፡ ዚአከ፡ ረሰየ፨
    - ብከ፡ ይትርፍ፡ ወኢይትርፍ፡ ብየ፨
tarafa_malke:
  1:
    - ሰላም፡ ለከ፡ ዓርከ፡ አምላክ፡ ጽድቅ፡ ኮንከ፡ እስመ፡ ግብርከ፡ ፍትው፨
    - አምሳለ፡ ምእመን፡ አብርሃም፡ ርእሰ፡ አበው፨
    - ዮልዮስ፡ ገብረ፡ ሕያው፨
  6:
    - ሰላም፡ ለከ፡ ሰማዕተ፡ ስሙ፡ ዮልዮስ፡ ለዘትማልም፡ ወዮም፨
    - ምክንያተ፡ ጽድቅ፡ ኩነኒ፡ ለክዒወ፡ ደም፨
    - እስመ፡ አነ፡ ወልደ፡ መርገም፨
  7:
    - ሰላም፡ ለከ፡ ተከፍሎትከ፡ ለክልኤ፡ በሞሠርተ፡ ዕፅ፡ በሊሕ፨
    - ቤዛ፡ ይኩነኒ፡ ውስተ፡ ዓውደ፡ ፍትሕ፨
    - ሥርግው፡ ዮልዮስ፡ በአልባሰ፡ ንጽሕ፨
    - እስመ፡ አነ፡ ብእሲ፡ ርሱሕ፨
---