---
type: malkəʾ

titles:
  -
    gez: Malkəʾa Ḥawārəyāt
    en: Image of the Apostles

subjects: [apostles]

stanzas:
  1:
    - ሰላም፡ ለዝክረ፡ ስምክሙ፡ ዝክረ፡ ጣዕመ፡ ስቴ፡ ወመና፨
    - አእላፈ፡ እስራኤል፡ ቅድመ፡ ዘተሴሰዩ፡ በሲና፨
    - ሐዋርያት፡ ፍንዋን፡ ሀገረ፡ ሳምር፡ ወቅርጣግና፨
    - ለዮሐንስ፡ ፍቁርክሙ፡ እስከ፡ ጸፍዐቶ፡ ሮምና፨
    - ወእስከ፡ ዲበ፡ ዕፅ፡ ይሰቀል፡ ተስፋሁ፡ ለዮና፨
  12:
    - ሰላም፡ ለመቃብሪክሙ፡ ለለ፡ መካኑ፡ ወብሔሩ፨
    - በእንተ፡ ክርስቶስ፡ ሥቃየ፡ እንዘ፡ ትጸውሩ፨
    - ሐዋርያት፡ ቅዱሳን፡ ገባዕተ፡ አምላክ፡ ለማዕረሩ፨
    - ቃለ፡ ጽድቅክሙ፡ ውስተ፡ ልብየ፡ አኅድሩ፨
    - ወአእዳዊክሙ፡ ለባርኮ፡ ላዕሌየ፡ አንብሩ፨
  13:
    - በኍልቈ፡ ስምክሙ፡ ለዘአቅረብኩ፡ ኍልቈ፡ ደቂቁ፡ ለእስራኤል፨
    - አስካለ፡ ውዳሴ፡ ጥዑም፡ በጕርዔ፡ አእዛን፡ ጥሉል፨
    - ሐዋርያት፡ ቅዱሳን፡ ሰባክያነ፡ ቅዱስ፡ ወንጌል፨
    - ዕቀብዎ፡ ለዘጸለየ፡ ወዘነበበ፡ በቃል፨
    - በረድኤትክሙ፡ አምላካዊ፡ እመንሱት፡ ወሀጕል፨
---