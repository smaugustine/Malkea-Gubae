---
type: malkəʾ

subjects: [abakragon]

stanzas:
  1:
    - እወጥን፡ ዜና፡ ውዳሴከ፡ በብዙኅ፡ ጽሂቅ፨
    - ዘይኄይስ፡ ጥቀ፡ እመእላፍ፡ ወርቅ፨
    - አበክረዙን፡ ኅሩይ፡ አማዕተ፡ ኢየሱስ፡ ጻድቅ፨
    - ከመ፡ ትትራድአኒ፡ ነዓ፡ እስከ፡ እፌጽም፡ በጥንቁቅ፨
    - ወኢይስሐቀኒ፡ ፀርየ፡ ልማዱ፡ ሥላቅ፨
  2:
    - ሰላም፡ ለቀጸላከ፡ ከመ፡ ቀሥተ፡ ደመና፡ አምሳሉ፨
    - ወመንክር፡ ሥነ፡ ጸዳሉ፨
    - መኑ፡ ከማከ፡ መዋኤ፡ ሰይጣን፡ በገድሉ፨
    - ተማሕፀንኩ፡ በቀጸላከ፡ ኀበ፡ ስእለትየ፡ ጽሉ፨
    - አበክረዙን፡ ምስሌየ፡ ኀበ፡ ሖርኩ፡ ሀሉ፨
  3:
    - ቀጸላ፡ ርእስከ፡ ሐዋዝ፡ ከመ፡ ቀሥተ፡ ደመና፡ ግቡር፨
    - ዘይበርቅ፡ ሥኑ፡ እምሥነ፡ አሚር፨
    - አበክረዙን፡ መዋኢ፡ ተወካፌ፡ ሕማም፡ ወጻዕር፨
    - ተማሕፀንኩ፡ በቀጸላከ፡ ተኖለወኒ፡ በፍቅር፨
    - ከመ፡ እንተ፡ አብ፡ ለወልዱ፡ ዘበኵር፨
  4:
    - ሰላም፡ ለሥዕርትከ፡ ጸሊም፡ ከመ፡ ቋዕ፨
    - ዘጠለለ፡ በወንጌላዊት፡ ቅብእ፨
    - አበክረዙን፡ ብፁዕ፡ ሰማዕተ፡ ኢየሱስ፡ እግዚእ፨
    - ተማሕፀንኩ፡ በሥዕርትከ፡ እምሰይጣን፡ ጸብእ፨
    - ወኢትኅድገኒ፡ ይሥኀጠኒ፡ ሰብእ፨
  73:
    - ሰላም፡ ለመልክእከ፡ ለለ፡ አሐዱ፡ አሐዱ፨
    - ዘለሐኮሙ፡ ለእግዚአብሔር፡ እዱ፨
    - አበክረዙን፡ ኅሩይ፡ ምዑዘ፡ ምግባር፡ ዘእምናርዱ፨
    - በመልክእከ፡ ተማሕፀንኩ፡ በአክፋነ፡ ንጽሕከ፡ እዕዱ፨
    - እምቀልቀለ፡ ደይን፡ ዘይፈልሕ፡ ሞገዱ፨
---