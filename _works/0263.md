---
type: malkəʾ

subjects: [peter]

stanzas:
  1:
    - አቀድም፡ በረድኤተ፡ እግዚእነ፡ ከመ፡ እጽሐፍ፡ ዜናሁ፨
    - ለጴጥሮስ፡ ሐዋርያሁ፨
    - አባላቲሁ፡ እኤምኅ፡ እምርእሱ፡ እስከ፡ እገሪሁ፨
    - አምሕዎ፡ ፍቁራንየ፡ አቡክሙ፡ ናሁ፨
    - ሥልጣነ፡ ሰማይ፡ ወምድር፡ ዘሀሎ፡ ኀቤሁ፨
  2:
    - ዛቲ፡ ይእቲ፡ ዳግሚትየ፡ ከመ፡ እጽሐፍ፡ ጽድቆ፨
    - ዘሰርሐ፡ ሎቱ፡ ልብየ፡ ጽሂቆ፨
    - ጴጥሮስ፡ ክቡር፡ ዘወንጌለ፡ መንፍሥት፡ መሰንቆ፨
    - ብዝኀ፡ ውዳሴሁ፡ ወዝክረ፡ ኂሩቶ፡ ኆሊቆ፨
    - ልሳነ፡ መዋቲ፡ ኢይክል፡ ይዜኑ፡ መንፈቆ፨
  3:
    - ሰላም፡ ለሥዕርተ፡ ርእስከ፡ ዘጥልልት፡ በርስዓን፨
    - ወኢተቀብአት፡ ቅብአ፡ ኀጥኣን፨
    - ጴጥሮስ፡ ክቡር፡ ርእሰ፡ ርኡሳን፨
    - ኰኵሐ፡ ሃይማኖት፡ ወመሰረተ፡ ሕግ፡ አማን፨
    - ዘቦ፡ ትምህርትከ፡ ፈረየት፡ መካን፨
  35:
    - ሰላም፡ ለአጻብዐ፡ አእጋሪከ፡ እለ፡ ድልዋት፡ ለረዊጽ፨
    - ለምህሮ፡ ወንጌል፡ ወለተግሣጽ፨
    - ሐጸቦን፡ ወልድ፡ በቀኒተ፡ ለንጽ፨
    - በእንተ፡ አእጋሪከ፡ ጴጥሮስ፡ ሐዋርያ፡ እለ፡ ቅንዋት፡ በዕፅ፨
    - አጻብዐ፡ አእጋርየ፡ ዕቀብ፡ እምዕቅፍት፡ ወዳሕጽ፨
  38:
    - አኮ፡ ከመ፡ ሐናንያ፡ ወብእሲቱ፡ እለ፡ ቀስጡ፨
    - ለዐጸደ፡ ወይን፡ እምሴጡ፨
    - ኅሊና፡ ልብየ፡ ዘበጽዐ፡ እምውስጡ፨
    - ፍጹም፡ አምኃ፡ ሰላም፡ ለከ፡ እሜጡ፨
    - ለዐሥበ፡ ሱላምየ፡ እምኀቤከ፡ ይበዝኅ፡ ተውላጡ፨
---