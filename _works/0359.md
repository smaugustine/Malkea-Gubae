---
type: malkəʾ

habtemichael: [143]

subjects: [cyrus]

stanzas:
  1:
    - እንዘ፡ ኣቀድም፡ አእኵቶተ፡ አምላክ፡ ለሥጋከ፡ ዘአፍቀራ፨
    - ወለጽድቅከ፡ ዘሠምራ፨
    - ውዳሴ፡ መልክእከ፡ እንብብ፡ ወዕበየከ፡ ነክራ፨
    - ጸግወኒ፡ ኪሮስ፡ እምኔየ፡ ዘኢትትአተት፡ ለግሙራ፨
    - መንፈሰ፡ ስብሐት፡ ዘሱቱኤል፡ ዕዝራ፨
  2:
    - ሰላም፡ ለጣዕመ፡ ቃልከ፡ አያያተ፡ መዐር፡ ወወይን፨
    - ወትፍሥሕተ፡ ዓለም፡ ብርሃን፨
    - በሰሌዳ፡ ልብከ፡ ኪሮስ፡ እንተ፡ ለክእዎ፡ ጻድቃን፨
    - ዘያደጽቅ፡ ነገረ፡ ሕልም፡ ጊዜ፡ ይትበብ፡ ኪዳን፨
    - ታስቆቁ፡ ሲኦል፡ ወይበኪ፡ ሰይጣን፨
  49:
    - እንዘ፡ ኣቄርብ፡ ለመልክእከ፡ ዘተንእደ፡ ወተስብሐ፨
    - በበ፡ ስብዕ፡ ስብዓ፡ እምፍሬ፡ ከናፍር፡ አምኃ፨
    - ኀበ፡ እዜኑ፡ ጽድቀከ፡ ወረዴተከ፡ ብዙኀ፨
    - ተንሥእ፡ ኪሮስ፡ ለሐውጸ፡ እመካንከ፡ ፍሥሓ፨
    - ጊዜ፡ ባርኮት፡ አልጸቀ፡ ወበጽሐ፨
---