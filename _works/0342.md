---
type: malkəʾ

subjects: [samuel-waldebba]

stanzas:
  1:
    - ሰላም፡ ለዝክረ፡ ስምከ፡ ስምዐኒ፡ ብሂል፨
    - እምአፈ፡ ነቢይት፡ ሐና፡ እንዘ፡ እዝነ፡ እግዚአብሔር፡ ልዑል፨
    - ኮከበ፡ ገዳም፡ ሳሙኤል፡ ዘውገ፡ ሚካኤል፨
    - ሀበኒ፡ ኀይለ፡ ለፍጻሜ፡ በሞገሰ፡ ንባብ፡ ወቃል፨
    - ውዳሴ፡ ዚአከ፡ ዘሥርው፡ በሣህል፨
  2:
    - ሰላም፡ ለሥዕርተ፡ ርእስከ፡ ወለገጽከ፡ ስቡሕ፨
    - ለቀራንብቲከ፡ ክልኤ፡ ወለዐይንከ፡ ፍሡሕ፨
    - ገዳማዊ፡ ሳሙኤል፡ መግረሬ፡ አንበሳ፡ መፍርህ፨
    - ሚካኤል፡ ቅድሜከ፡ ፍና፡ ጽድቅ፡ እንዘ፡ ይመርሕ፨
    - ሐውጸኒ፡ በረድኤት፡ ወምሕረት፡ ብዙኅ፨
  14:
    - ሰላም፡ ለመቃብሪከ፡ መቃብረ፡ ጻድቃን፡ ዘኮነ፨
    - ለዘዓለመ፡ ኀደገ፡ ወለዘመንግሥቶ፡ መነነ፨
    - ላዕለ፡ ታቦተ፡ ሕግ፡ ሳሙኤል፡ ዘተሰመይከ፡ ካህነ፨
    - ሥነ፡ ስብሐቲከ፡ እንዘ፡ ይትሜሰል፡ ብርሃነ፨
    - ሰማየ፡ ሰማየ፡ ወሰማያተ፡ ከደነ፨
  15:
    - እስመ፡ አቅረብኩ፡ ስብሐተ፡ ለመልክእከ፡ አምጣነ፡ ብየ፡ ልቡና፨
    - በእንተ፡ ማርያም፡ ድንግል፡ ወዕፀ፡ ትእምርት፡ ዘደብረ፡ ሲና፨
    - ሳሙኤል፡ ምርሐኒ፡ ገዳመ፡ ጸሎት፡ ወጽሙና፨
    - ለወለተ፡ ከልብ፡ ዘመራሕካ፡ በፍና፨
    - እስከነ፡ ግብራ፡ ተበፅዐ፡ ወኮነ፡ ለዜና፨
---