---
type: quasi-malkəʾ

titles:
  -
    gez: Malkǝʾa Nolāwi
    en: Image of the Shepherd

subjects: [emmanuel]

stanzas:
  1:
    - ሶበ፡ እዜከር፡ ሕማማቲከ፡ አዕፅምቲከ፡ ይርዕዱ፨
    - ወኅሊናየ፡ ኖትያ፡ ቀላየ፡ አንክሮ፡ የዐዱ፨
    - ኢየሱስ፡ ክርስቶስ፡ ለወይነ፡ ተገፍዖ፡ ዐጸዱ፨
    - አሕምሞሙ፡ ለአፅራርየ፡ ዘሕማምየ፡ ፈቀዱ፨
    - ወእሳተ፡ መቅሠፍት፡ ዲበ፡ ርእሶሙ፡ መላእክት፡ ያንድዱ፨
  2:
    - ኦአብ፡ በእንቲአነ፡ ልብከ፡ ዘፈቀደ፨
    - እምጽርሐ፡ አርያም፡ ወሪደ፨
    - ምሥጢረ፡ ኪዳንከ፡ ክርስቶስ፡ ከመ፡ ለአበው፡ ተግህደ፨
    - ኢያውርዱኒ፡ ውስተ፡ ሐቅለ፡ ጻማ፡ እለ፡ የሐውሩ፡ ዐውደ፨
    - ህየንተ፡ ኅብስት፡ ወወይን፡ ይሴሰዩ፡ ነደ፨
  3:
    - ኦበእንቲአነ፡ ዘተፈኖከ፡ ውስተ፡ ምድረ፡ ሥጋ፡ ግዙፍ፨
    - እምዘወለደከ፡ አብ፡ እንበለ፡ ድካም፡ ወሐፍ፨
    - ኖላዊነ፡ ኢየሱስ፡ ክርስቶስ፡ ገባሬ፡ መላእክት፡ አእላፍ፨
    - ፈንዎሙ፡ ለመላእክት፡ ይጸልሉኒ፡ በክንፍ፨
    - ወለአፅራርየ፡ ክሳዶሙ፡ ይምትሩ፡ በሰይፍ፨
  9:
    - ኦበእንቲአነ፡ ዘአኀዙከ፡ በሌሊት፨
    - ወአሠሩከ፡ ድኅሪተ፡ ከመ፡ ሠራቂ፡ ወፈያት፨
    - ኖላዊነ፡ ክርስቶስ፡ መኰንነ፡ ኵሉ፡ ፍጥረት፨
    - እስሮሙ፡ ለአፅራርየ፡ በሐብለ፡ መከራ፡ ጽንዕት፨
    - ወለእድዋንየ፡ አጽድፎሙ፡ በሕማም፡ ወሞት፨
  14:
    - ኦበእንቲአነ፡ ዘአልበሱከ፡ ከለሜዳ፡ ዘለይ፨
    - ወተሣለቁ፡ ላዕሌከ፡ መምህራነ፡ ኦሪት፡ ብሉይ፨
    - ኅብስተ፡ አርያም፡ ክርስቶስ፡ ዘኢተሐልቅ፡ ሲሳይ፨
    - ይገድፉከ፡ ወይገድኩ፡ ብከ፡ ሕሊናሆሙ፡ ለለ፡ ይሠርቅ፡ ፀሓይ፨
    - ኵሉ፡ ባዕል፡ ወኵሉ፡ ነዳይ፨
  21:
    - ኦበእንቲአነ፡ ዘተቀነውከ፡ በቅንዋት፡ ዘኀጺን፨
    - በፍትሐ፡ ቀያፋ፡ ወሐና፡ ሕዝበ፡ ይስኮር፡ ወዳን፨
    - ኖላዊነ፡ ክርስቶስ፡ ዘለለም፡ ብርሃን፨
    - ነፍስየ፡ እሥር፡ በነፍስከ፡ ከመ፡ ኢትኩን፡ ለደይን፨
    - እስመ፡ ዘእንበሌከ፡ አልብየ፡ ድኂን፨
  23:
    - ኦበእንቲአነ፡ ዘአስተዩከ፡ ሐሞተ፡ መሪር፡ ወከርቤ፨
    - ቀትረ፡ ዕለተ፡ ዐርብ፡ ጸማዕኩ፡ አመ፡ በቃልከ፡ ትቤ፨
    - ዋሕደ፡ ባሕርይ፡ ክርስቶስ፡ ወልደ፡ ማርያም፡ ዘኢሩካቤ፨
    - አስትዮሙ፡ ለአፅራርየ፡ እለ፡ አብዝኁ፡ ይባቤ፨
    - ጽዋዐ፡ መቅሠፍት፡ መሪረ፡ ኀዘን፡ ዘምሉእ፡ ምንዳቤ፨
  29:
    - ኦበእንቲአነ፡ ዘአውረዱከ፡ እምዲበ፡ መስቀል፡ ዘቆመ፨
    - ወቅንዋቲከ፡ መልሑ፡ እለ፡ ተሤረያ፡ ደመ፨
    - ኖላዊነ፡ ክርስቶስ፡ ዘወሀብኮሙ፡ ሰላመ፨
    - አውርዶሙ፡ ለአፅራርየ፡ ዕመቀ፡ ደዌ፡ መሥጥመ፨
    - ወግበር፡ መክፈልቶሙ፡ መቅሠፍተ፡ አብዝኆ፡ ጽኑዐ፡ ሕማመ፨
  30:
    - ኦበእንቲአነ፡ ዘገነዙከ፡ በሰንዱናት፡ ዘምስለ፡ ክልኤቱ፡ አፈው፨
    - ከመ፡ ሕገ፡ አበው፡ ቀደምት፡ ዕሙራነ፡ ዜና፡ ከዋው፨
    - ኖልዊነ፡ ክርስቶስ፡ ምስካየ፡ ግፉዓን፡ አኃው፨
    - ግፍዖሙ፡ እንበለ፡ ዕድሜ፡ ለገፋዕያን፡ ዕደው፨
    - ወያጽድቅ፡ ግፉዓነ፡ ስምከ፡ ሕያው፨
  32:
    - ሰላም፡ ሰላም፡ ለኵሎን፡ መልክእከ፨
    - አምሳለ፡ መልክኡ፡ ለአቡከ፨
    - ኢየሱስ፡ ክርስቶስ፡ ሕማማተ፡ መስቀል፡ ዘጾርከ፨
    - ኅብዐኒ፡ እምገጸ፡ ሞት፡ በእንተ፡ ማርያም፡ እምከ፨
    - አማኑኤል፡ አምላኪየ፡ ኢይጽናዕ፡ ልብከ፨ 
---
 The text is interspersed with nomina sacra (ʾasmāt) for magico-religious purposes.