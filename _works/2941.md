---
type: malkəʾ

chaine: [222]

titles:
  -
    gez: Malkəʾa Baʾatā la-Māryām wəsta Beta Maqdas
    en: Image of the Entrance of Mary into the Temple
  -
    gez: Malkəʾa Baʾatā
    en: Image of Her Entrance

subjects: [entrance-mary]

stanzas:
  1:
    - ሰላም፡ ሰላም፡ ለዝክረ፡ ስምኪ፡ ባቍዕ፨
    - ወለሥዕርትኪ፡ ጸሊም፡ ከመ፡ ሕብረ፡ ቋዕ፨
    - ውስተ፡ ቤተ፡ መቅደስ፡ ዘቦእኪ፡ ማርያም፡ መባዕ፨
    - አግዕዝኒ፡ በትንባሌኪ፡ አመ፡ ዕለተ፡ መንሱት፡ ወጽብእ፨
    - እምቅንየተ፡ ሰይጣን፡ ዱሩክ፡ ለብእሲ፡ ኃጥእ፨
  2:
    - ሰላም፡ ለርእስኪ፡ ዘተከለለ፡ ከዋክብተ፨
    - ወለገጽኪ፡ ዘአንኀ፡ እምገጸ፡ ሙሴ፡ ስብሐተ፨
    - ማርያም፡ ዞኮንኪ፡ ውስተ፡ ቤተ፡ መቅደስ፡ ህሉተ፨
    - ሐውፅኒ፡ በረድኤትኪ፡ ወጸግውኑ፡ ሕይወተ፨
    - ኵሎ፡ ዘመነ፡ ወኵሎ፡ ዕለተ፨
  27:
    - ሰላም፡ ለፍልሰተ፡ ሥጋኪ፡ ውስተ፡ ብሔር፡ ሥዑር፨
    - ወለንብረትኪ፡ ሰላም፡ በየማነ፡ ክርስቶስ፡ በኵር፨
    - ማርያም፡ ዘቦእኪ፡ ውስተ፡ ቤተ፡ መቅደስ፡ በክብር፨
    - ሴስይኒ፡ ከመ፡ ሕፃን፡ ሀሊበ፡ ጥበብ፡ ወምክር፨
    - እስመ፡ ወልደ፡ ወልድኪ፡ አነ፡ በጸጋ፡ ወፍቅር፨
  28:
    - አምጣነ፡ አቅረብኩ፡ አነ፡ ብሩረ፡ ስብሐት፡ ወውዳሴ፨
    - ወለበአትኪ፡ ዘኮነ፡ ውስተ፡ ቤተ፡ መቅደስ፡ በሕገ፡ ሙሴ፨
    - ማርያም፡ ወለቱ፡ እስመ፡ አንቲ፡ ለወልደ፡ እሴ፨
    - ጸሐፍኒ፡ ውስተ፡ መጽሐፍኪ፡ ዘኢይቀርቦ፡ ድምሳሴ፨
    - ወአማፅሕንኒ፡ ካዕበ፡ በቅድስት፡ ሥላሴ፨
  29:
    - ስብሐት፡ ለኪ፡ ማርያም፡ በኍልቈ፡ ኵሉ፡ ሥዕርትየ፨
    - ስብሐት፡ ለኪ፡ ማርያም፡ በኍልቈ፡ ኵሉ፡ አዕጽምትየ፨
    - ስብሐት፡ ለኪ፡ ማርያም፡ በኍልቈ፡ ኵሉ፡ ዘተርእየ፨
    - ስብሐት፡ ለኪ፡ ማርያም፡ በኍልቈ፡ ኵሉ፡ ዘኢያስተርአየ፨
    - ስብሐተ፡ ድንግልናኪ፡ ዘልፈ፡ ይነግር፡ አፉየ፨
---