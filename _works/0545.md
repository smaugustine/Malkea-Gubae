---
type: malkəʾ

habtemichael: [58]

subjects: [elias]

stanzas:
  1:
    - ኦኤልያስ፡ ዘወሀብኮ፡ ካዕበተ፡ መንፈስ፡ ምስለ፡ ሐሜለት፨
    - ለረድእከ፡ ኤልሳዕ፡ ገባሬ፡ ኀይላት፨
    - ሰላመ፡ መልክእከ፡ እንብብ፡ በረድኤትከ፡ ቅድስት፨
    - ጸጋ፡ ሀበኒ፡ እግዚኦ፡ እምእግዚእከ፡ ከመ፡ ሐዋርያት፨
    - ዘወረደ፡ ላዕሌሆሙ፡ መንፈስ፡ ቅዱስ፡ ከመ፡ ዘእሳት፡ ወተናገሩ፡ በነገረ፡ ኵሉ፡ በሐውርት፨
  2:
    - ሰላም፡ ለትርጓሜ፡ ስምከ፡ ዘተብህለ፡ ዘይተ፨
    - ወለሥዕርትከ፡ ሰላም፡ ዘኢተቀርዐ፡ ቅርዐተ፨
    - በጸውዖ፡ ስምከ፡ ኤልሳዕ፡ ፈለገ፡ ዮርዳኖስ፡ አእተተ፨
    - እኩየ፡ ስመ፡ ኢተሀበኒ፡ እንበለ፡ እግበር፡ እኪተ፨
    - ኤልያስ፡ ማእምርየ፡ ወአውቅየ፡ አንተ፨
  32:
    - ሰላም፡ ለቆምከ፡ ወለመልክእከ፡ ክሡት፨
    - ለዐይነ፡ እስክንድር፡ ንጉሥ፡ ነጻሬ፡ ኅቡኣት፨
    - ኤልያስ፡ ጴጥሮስ፡ ተፍጻሜ፡ ሰማዕት፨
    - በጽድቅ፡ ገሥጸኒ፡ ወተዛለፈኒ፡ በምሕረት፨
    - ከመ፡ ታድኅነኒ፡ እም፡ ዳግም፡ ሞት፨
  35:
    - ሰላም፡ ለትንሣኤከ፡ በመንፈቀ፡ ዕለት፡ ራብዕ፨
    - ከመ፡ ቃለ፡ ዮሐንስ፡ ረድእ፨
    - ዘሀሎ፡ እምቅድሜየ፡ ወዘድኅሬየ፡ ይመጽእ፨
    - ዘይቤ፡ ዮሐንስ፡ መጥምቃዊ፡ በእንተ፡ ክርስቶስ፡ እግዚእ፨
    - አማን፡ ይደልወከ፡ ኤልያስ፡ ራትዕ፨
  36:
    - ካህን፡ ወነቢይ፡ ወሰማዕተ፡ ዳግም፡ ጽዋዔ፨
    - እምሐዋርያት፡ ሐዋርያ፡ በታቦራዊ፡ ጉባኤ፨
    - ኤልያስ፡ ዘኮንከ፡ ሕገ፡ መነኮሳት፡ ሠራዔ፨
    - እስመ፡ ፈጸምኩ፡ ወድሶተከ፡ በሰላመ፡ ኃምስ፡ ሱባዔ፨
    - ከመ፡ ዮናስ፡ ዘአንሣእኮ፡ ረስየኒ፡ ቍልዔ፨
---