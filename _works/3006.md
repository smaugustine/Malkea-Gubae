---
type: malkəʾ

chaine: [286]

subjects: [menas]

stanzas:
  1:
    - በቅድመ፡ ዛቲ፡ ቤተ፡ ክርስቲያን፡ የማነ፡ ፈጣሪ፡ ዘሣረራ፨
    - ስብሐተ፡ መሲሑ፡ ኣየድዕ፡ በአውታር፡ ወበእንዚራ፨
    - ወብሂለ፡ ነገር፡ እሰብከ፡ በእናቅጺሃ፡ ወዘውራ፨
    - ዓበየ፡ ሚናስ፡ ፍቁርኪ፡ ከዊነ፡ ዘንጉሥ፡ ሐራ፨
    - ብስራትኪ፡ አቅሌስያ፡ ዳግሚት፡ ደብተራ፨
  2:
    - ሰላም፡ ለዝክረ፡ ስምከ፡ ዘየኀብር፡ በጥንቱ፨
    - ምስለ፡ ስመ፡ መልአክ፡ አሐዱ፡ እምሊቃናት፡ ፯ቱ፨
    - ከመ፡ ትንሥአኒ፡ ሚናስ፡ ወትሰደኒ፡ እፈቱ፨
    - ኀበ፡ ሤመከ፡ እግዚእከ፡ በዲበ፡ አህጉር፡ ፲ቱ፨
    - እስመ፡ ፍቅረ፡ ሢመት፡ መነንከ፡ ዘዓለም፡ ዝንቱ፨
  3:
    - ሰላም፡ ለሥዕርተ፡ ርእስከ፡ በቅብዓ፡ አእምሮ፡ ጥሉል፨
    - ወከመ፡ ሜላት፡ ፍቱል፨
    - ብዙኃ፡ ትሩፋት፡ ሚናስ፡ እምኍልቈ፡ ዘዚአከ፡ ገድል፨
    - ኍልቈ፡ ፍናዋት፡ ዘመርኅበ፡ ሰማይ፡ ልዑል፨
    - መፍቅደ፡ አብያት፡ ዘልበ፡ ምድር፡ በሕቁ፡ ቀሊል፨
  44:
    - ሰላም፡ ለግንዘተ፡ ሥጋከ፡ ወእትሜነይ፡ ፍጹመ፨
    - ለእለ፡ ገነዙከ፡ እደው፡ እደዊሆሙ፡ ስዒመ፨
    - ስምየኒ፡ ሚናስ፡ በስመ፡ ዕበይ፡ ዳግመ፨
    - ለድንግል፡ ሶበ፡ ሰብሐ፡ ወምሥጢረ፡ ንጽሐ፡ ተርጐመ፨
    - ከመ፡ አፈ፡ ወርቅ፡ ሰመየቶ፡ ለዮሐንስ፡ ቅድመ፨
  45:
    - ሰላም፡ ለመቃብሪከ፡ ዘዐቢይ፡ ክብሩ፨
    - ብዙኃት፡ ኀይላት፡ እስመ፡ እምኔሁ፡ ተገብሩ፨
    - ሥዋየ፡ አብያጺከ፡ ሚናስ፡ ያበኪ፡ ለለ፡ አሚሩ፨
    - እስመ፡ ቦ፡ መለያልሁ፡ ዘበበ፡ ክፍሉ፡ መተሩ፨
    - ወቦ፡ ዘበሞስርት፡ ሥጋሁ፡ ሰተሩ፨
  46:
    - አኮኑ፡ ኤልያስ፡ እምአፈ፡ ቋዕ፡ ተመጠዋ፡ ኅብስት፡ ኢጸልአ፨
    - ወኢያስተራኰሰ፡ ማየ፡ እምአፅመ፡ አድግ፡ ዘነቅዐ፨
    - እስራኤላዊ፡ ሰምሶን፡ ጊዜ፡ ሐፈወ፡ ወጸምዐ፨
    - ሊተኒ፡ አበሳየ፡ አናኅስዩከ፡ በምልአ፨
    - መሥዋዕተ፡ ሰላምየ፡ ሚናስ፡ ተወከፍ፡ ጕጕዐ፨
---