---
type: malkəʾ

chaine: [322]
habtemichael: [226]

subjects: [samuel-waldebba]

stanzas:
  1:
    - አኀዝኩ፡ አንሰ፡ ለልብየ፡ እምሐኬቱ፨
    - ውዳሴ፡ መልክእከ፡ እንግር፡ እንዘ፡ አስተዋድድ፡ በበ፡ ክልኤቱ፨
    - ሱታፌ፡ መላእክት፡ ሳሙኤል፡ ወምግባረ፡ ጻድቅ፡ ዘታሕቱ፨
    - ይኅብኡ፡ ግብረ፡ ንጉሥ፡ ወምግባረ፡ ጻድቅ፡ ይክሥቱ፨
    - አኮኑ፡ ጽሑፍ፡ ወሥሩዕ፡ ውእቱ፨
  2:
    - ሰላም፡ ለዝክረ፡ ስምከ፡ ዘስሙዓቲሁ፡ ድሙፅ፨
    - ወለሥዕርትከ፡ ሰላም፡ ሐመልማለ፡ ገነት፡ ሠርጽ፨
    - ተወካፌ፡ ጻማ፡ ሳሙኤል፡ ወጸዋሬ፡ ብዙኅ፡ ተግሣጽ፨
    - ለለ፡ እነግር፡ ስብሐቲከ፡ አስተርእየኒ፡ በገጽ፨
    - ሕገ፡ አስተርአየከ፡ ሚካኤል፡ በገዳም፡ ወዓፅ፨
  24:
    - ሰላም፡ ለመልክእከ፡ ስቡሐ፡ ዘተሰብሐ፨
    - ወለአስኬማከ፡ ሰላም፡ ዘበኃጢአት፡ ኢረስሐ፨
    - ሊቀ፡ ካህናት፡ ሳሙኤል፡ ሶበ፡ ትጼሊ፡ በቅዳሴሃ፨
    - እፎ፡ ማርያም፡ እንዘ፡ ትጸውር፡ በእዴሃ፨
    - አምጽአት፡ ለከ፡ ክልኤተ፡ አምኃ፨
  25:
    - ሰላም፡ ለፀአተ፡ ነፍስከ፡ እማኅፈደ፡ ሥጋ፡ ወደም፨
    - ወለመቃብሪከ፡ ሰላም፡ ውስተ፡ ኀቅለ፡ ዋሊ፡ ገዳም፨
    - መናኔ፡ ፍትወታት፡ ሳሙኤል፡ ወንጉሠ፡ ሐዲስ፡ ዓለም፨
    - ለጴጥሮስ፡ ወለጳውሊ፡ ከመ፡ ለሐወቶሙ፡ ሮም፨
    - ለሐወት፡ ገዳምከ፡ በሞትከ፡ ዮም፨
---