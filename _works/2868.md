---
type: malkəʾ

chaine: [149]

subjects: [anthony]

stanzas:
  1:
    - ሰላም፡ ለዝክረ፡ ስምከ፡ ዘቀለመ፡ አሌፍ፡ ፊደሉ፨
    - ለሥዕርትከ፡ ወለርእስከ፡ እንዘ፡ ገጸከ፡ አተሉ፨
    - ኮከበ፡ ገዳም፡ እንጦንዮስ፡ ዘስቡሕ፡ ሥነ፡ ጸዳሉ፨
    - እስከ፡ እፌጽም፡ ውዳሴከ፡ ተራድአኒ፡ በኵሉ፨
    - እስመ፡ ኀይለ፡ ረድኤት፡ ብከ፡ ዘታሕቱ፡ ወላዕሉ፨
  12:
    - ሰላም፡ ለመቃብሪከ፡ ዘኮነ፡ ስዉረ፨
    - እምዐይነ፡ ጻድቃን፡ ኵሉ፡ ከመ፡ ቃልከ፡ ነገረ፨
    - እንጦንዮስ፡ አብ፡ ናስተበፅዐከ፡ ኅቡረ፨
    - ቃልከ፡ ከመ፡ መምህር፡ ምሥጢረ፡ መላእክት፡ መሀረ፨
    - ወከመ፡ ጻድቃን፡ እግርከ፡ ገዳማተ፡ ሖረ፨
  13:
    - እምነ፡ መቃሪ፡ ዘወለድኮ፡ እማሕፀነ፡ ቅድስት፡ አስኬማ፨
    - እምጳኵሚስ፡ ወጴሜን፡ ወአሞን፡ እስከ፡ ገሪማ፨
    - አስተበቍዐከ፡ እንጦንስ፡ በእንተ፡ ኵሉ፡ ጉባኤ፡ ራማ፨
    - ከመ፡ ታድኅነኒ፡ እምዓለመ፡ ሕማም፡ ወጻማ፨
    - ዐፀደ፡ ኃሣር፡ ወምንንት፡ ስማ፨
  14:
    - እንጦንዮስ፡ ወመቃርዮስ፡ አርሳንዮስ፡ ወጰላድዮስ፨
    - ኅሩይ፡ ኪሮስ፡ በብኑዳ፡ ሚሳኤል፡ ወቅሪስ፨
    - ፍቁረ፡ ማርያም፡ ድንግል፡ ወፍቁረ፡ ወልዳ፡ ክርስቶስ፨
    - ገሪማ፡ ሊባኖስ፡ ጰንጠሌዎን፡ ወሊቃኖስ፨
    - ሰአሉ፡ ለነ፡ ጻድቃን፡ ፍሡሓን፡ በሰማያት፡ አግብርተ፡ መንፈስ፡ ቅዱስ፨
---