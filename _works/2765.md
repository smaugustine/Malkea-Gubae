---
type: salāmtā

chaine: [49]

titles:
  -
    gez: Salāmtā za-Fānuʾel
    en: Salutations for Phanuel

subjects: [phanuel]

stanzas:
  1:
    - ሰላም፡ ለከ፡ ሰዳዴ፡ ሰይጣናት፡ ፋኑኤል፡ ለእግዚአብሔር፡ እምጽርሑ፨
    - ከመ፡ ኢይስክዩ፡ ሰብአ፡ እለ፡ ይኔስሑ፨
    - ገቤጋይ፡ ዘዘዚአሁ፨
  2:
    - ሰላም፡ ለከ፡ ሰዳዴ፡ አጋንንት፡ ፋኑኤል፡ እምገጸ፡ ፈጣሪ፡ ልዑል፨
    - ኢያስተዋድዩ፡ ሰብአ፡ በነገረ፡ ሐጕል፨
    - እስመ፡ አንተ፡ መልአከ፡ ሣህል፨
  3:
    - ሰላም፡ ለከ፡ ሰይጣናተ፡ ስድድ፡ እምላዕሌየ፡ እግዚኦ፨
    - ፋኑኤል፡ ትጉህ፡ መልአከ፡ አልፋ፡ ወኦ፨
    - እስመ፡ ብየ፡ ሕገ፡ ተሰብኦ፨
  4:
    - ሰላም፡ ለከ፡ ፋኑኤል፡ ግበር፡ ትእምርተ፡ ሠናየ፡ ላዕሌየ፨
    - በኲናት፡ ጸሊም፡ ኢይርግዝ፡ ገቦየ፨
    - ዘአንሀበ፡ በእንቲአየ፨
  5:
    - ሰላም፡ ለከ፡ ለስምከ፡ ነሀብ፡ ለለ፡ ጽባሑ፡ ስብሐተ፨
    - ፋኑኤል፡ ግበር፡ ኵሎ፡ ዕለተ፨
    - ተራድኦ፡ ወአድኅኖተ፨
  6:
    - ሰላም፡ ለከ፡ ፋኑኤል፡ ጴጥሮስ፡ ካህነ፡ ውሳጤ፡ ወአፍአ፨
    - እመ፡ በበ፡ ዕለት፡ አበስኩ፡ በበ፡ ስብዕ፡ ስብዓ፨
    - ፍትሐኒ፡ ከመ፡ ተሠርዐ፨
  7:
    - ሰላም፡ ለከ፡ ሰይፈከ፡ ምላህ፡ ዲበ፡ ጽርየ፡ ማስቴማ፨
    - በዲበ፡ ትእዛዝ፡ ዘይፈጥር፡ ጻማ፨
    - ፋኑኤል፡ መልአከ፡ ራማ፨
  8:
    - ሰላም፡ ለከ፡ ዕቀበኒ፡ ዘልፈ፡ እግዚኦ፡ ወኢትኅድገኒ፡ እምዮም፨
    - ፋኑኤል፡ ትጉህ፡ መልአከ፡ ሰላም፨
    - እስመ፡ በጽኑዕ፡ ኀይልከ፡ ይድኅን፡ ድኩም፨
    - ወበፈውስከ፡ ይጥዒ፡ ሕሙም፨
---