---
type: malkəʾ

chaine: [133, 141]

subjects: [cyrus]

masgabbiya:
  1:
    - ዕጹብ፡ ገድልከ፡ ወመንክርከ፡ ኀያል፨
    - እምእለ፡ አድባራት፡ ዔሉ፡ ስሙዓነ፡ ዜና፡ ወገድል፨
    - አቡነ፡ ኪሮስ፡ ተወካፌ፡ ኪዳን፡ ወቃል፨
    - ለዘተአመነ፡ በጸሎትከ፡ ኢትዮጵያዊ፡ ባዕል፨
    - እስመ፡ አድኀንኮ፡ እመንሱት፡ ወሀጕል፨
stanzas:
  1:
    - ሰላም፡ ለዝክረ፡ ስምከ፡ ኀበ፡ ዐምደ፡ ወርቅ፡ ዘተጽሐፈ፨
    - ምስለ፡ ስመ፡ አበው፡ ኄራን፡ እንዘ፡ ይከውን፡ ሱቱፈ፨
    - ጻድቅ፡ ኪሮስ፡ እንተ፡ ታገኒ፡ አእላፈ፨
    - አባ፡ ሀበኒ፡ ለወልድከ፡ ሰማያዊተ፡ ምዕራፈ፨
    - ወዘመላእክት፡ አስኬማ፡ ወዐጽፍ፨
  2:
    - ሰላም፡ ለሥዕርተ፡ ርእስከ፡ ወለርእስከ፡ በእማኄ፨
    - ወለገጽከ፡ ጽዱል፡ እንተ፡ ተሳተፈ፡ ሥነ፡ ሱራሔ፨
    - ጻድቅ፡ ኪሮስ፡ ወምዑዘ፡ ምግባር፡ እምነ፡ ርሔ፨
    - እምግብረ፡ ሰይጣን፡ ዘኢለመደ፡ ርኅራኄ፨
    - ኀይለ፡ ጸሎትከ፡ ይኩነኒ፡ ባላሔ፨ 
  18:
    - ሰላም፡ ለግንዘተ፡ ሥጋከ፡ መዐዛ፡ ክርስቶስ፡ ወሜዐ፨
    - ወለመቃብሪከ፡ ሰላም፡ በሥምረተ፡ ክርስቶስ፡ ንጉሠ፡ መርዓ፨
    - ጻድቅ፡ ኪሮስ፡ ጊዜ፡ ይደምፅ፡ ቀርነ፡ ውውዐ፨
    - ያኅቱ፡ መኃትውየ፡ ዘዚአከ፡ ቅብዐ፨
    - አርአያ፡ አብዳት፡ ኢይቁም፡ በአፍአ፨
  19:
    - ስብሐተ፡ መልክእከ፡ ኅዳጠ፡ አምጣነ፡ ብየ፡ አቅረብኩ፨
    - እምአመ፡ ንእስየ፡ አበ፡ እስመ፡ ኪያከ፡ ረሰይኩ፨
    - ጻድቅ፡ ኪሮስ፡ ለሕይወትየ፡ በሳን፡ ሰርኩ፨
    - አድኅነኒ፡ ወባልሐኒ፡ በጽንዐ፡ እዴከ፡ ዝኩ፨
    - ቅድመ፡ ይንሥአኒ፡ ለዓለም፡ መልአኩ፨
tarafa_malke:
  1:
    - ሰላም፡ ለከ፡ በእንቲአከ፡ ተብህለ፡ እመድሎተ፡ ሰማይ፡ ወምድር፨
    - ይፈደፍድ፡ ጥቀ፡ ዘእግርከ፡ ጽፍር፨
    - ኪሮስ፡ ምሉአ፡ ክብር፨
  8:
    - ሰላም፡ ለከ፡ እግዚአብሔር፡ ይብለከ፡ እምኑኀ፡ ሰማይ፡ ወሪዶ፨
    - በስምከ፡ ኪሮስ፡ ዘይሰሚ፡ ወልዶ፨
    - እምበረከትከ፡ ኢያውሕዶ፨
  9:
    - ሰላም፡ ለከ፡ ነፍስየ፡ ኪሮስ፡ አወፈይኩከ፡ ዕጣነ፨
    - ማዕኰት፡ ብከ፡ ወሥልጣነ፨
    - ለሰሚዐ፡ ገድል፡ እለ፡ ተጋባእነ፨
    - ዘብሩር፡ ክንፈከ፡ ክድነነ፨ 
---