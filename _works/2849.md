---
type: malkəʾ

chaine: [131]
gezahegn: [12]

subjects: [raphael]

masgabbiya:
  1:
    - ሰላም፡ ለተፈጥሮትከ፡ በሌሊት፡ ዘእሑድ፨
    - ወለተሥዕሎትከ፡ ካዕበ፡ እምነፋስ፡ ወነድ፨
    - ሩፋኤል፡ ሊቆሙ፡ ለጾታ፡ ሠለስቱ፡ ነገድ፨
    - ወዓዲ፡ ተሠየምከ፡ በማሕፀነ፡ ኵሉ፡ ትውልድ፨
    - በከመ፡ ይቤ፡ ዮሐንስ፡ ወልደ፡ ነጐድጓድ፨
stanzas:
  1:
    - ሰላም፡ ለዝክረ፡ ስምከ፡ ተጸውዖ፡ ዘቀደመ፨
    - በአፈ፡ አምላክ፡ አዳም፡ እንበለ፡ ይሰመይ፡ ስመ፨
    - ሩፋኤል፡ ምልአኒ፡ ወወስከኒ፡ ዳግመ፨
    - መንፈስ፡ ቅዱሳዌ፡ አእምሮ፡ እንተ፡ ይፈሪ፡ ሰላመ፨
    - ወአምላካዌ፡ ጥበበ፡ ዘየአዱ፡ ዐቅመ፨
  23:
    - ሰላም፡ ለአካለ፡ ቆምከ፡ አካለ፡ መላእክት፡ መጠኑ፨
    - ወለመልክእከ፡ ዐይነ፡ ዘየሐይድ፡ ሥነ፡ ብርሃኑ፨
    - ግሩመ፡ መልክእ፡ ሩፋኤል፡ መንክራቲከ፡ እዜኑ፨
    - ጽብኦሙ፡ እግዚኦ፡ ለእለ፡ ግብረ፡ ጸብእ፡ ወጠኑ፨
    - ወውዱቃነ፡ ቅድሜየ፡ ይኩኑ፨
  24:
    - ተወኪፈከ፡ እግዚኦ፡ ዘንተ፡ አምኃየ፨
    - ዘአባእኩ፡ ለከ፡ አማነ፡ ክሂል፡ ብየ፨
    - ሩፋኤል፡ ባዕል፡ እንተ፡ ታብዕል፡ ነዳየ፨
    - ዕሥየኒ፡ ለፍቁርከ፡ ዕሤተ፡ ሠናየ፨
    - ዘእዝነ፡ መዋቲ፡ ኢሰምዐ፡ ወዘዐይን፡ ኢርእየ፨
---