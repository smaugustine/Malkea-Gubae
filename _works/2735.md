---
type: malkəʾ

chaine: [19]

subjects: [abiya-egzi]

stanzas:
  1:
    - ሥሉስ፡ ቅዱስ፡ እለ፡ ዕሩያን፡ በመንበር፨
    - ዜና፡ ውዳሴሁ፡ ንግሩኒ፡ ለዐቢየ፡ እግዚእ፡ ክቡር፨
    - እስመ፡ እምኔክሙ፡ ጸጋ፡ ወእምኔክሙ፡ ምክር፨
    - እንበለ፡ ምክርክሙሰ፡ አመ፡ ባህለ፡ ዕጹብ፡ ነገር፨
    - እምኢተመሰለ፡ ዮሐንስ፡ በንስር፨
  2:
    - ሰላም፡ ለዝክረ፡ ስምከ፡ ዘፊደለ፡ አሌፍ፡ ጥንቱ፨
    - ወዘፍጻሜሁ፡ በዝንቱ፨
    - ዐቢየ፡ እግዚእ፡ ጴጥሮስ፡ ለክርስቶስ፡ ኰኵሐ፡ ትእምርቱ፨
    - ዘተሐንጸ፡ በላዕሌከ፡ ጽኑዐ፡ መሠረት፡ ውእቱ፨
    - ወቅድመ፡ ነፋሳት፡ ይቀውም፡ ሶበ፡ ነፍሑ፡ ቦቱ፨
  50:
    - ሰላም፡ ለመቃብሪከ፡ ዘዕሩይ፡ መጠና፨
    - ምስለ፡ ደብረ፡ ታቦር፡ ወደብረ፡ ሲና፨
    - ዐቢየ፡ እግዚእ፡ ነዓ፡ ምስለ፡ ገብርኤል፡ መልአከ፡ ዳኅና፨
    - ታብዕለኒ፡ በንዋዮሙ፡ ውዱሰ፡ ነገር፡ ወዜና፨
    - ለኢየሉጣ፡ ሰማዕት፡ ወቂርቆስ፡ ሕፃና፨
  54:
    - ኦዐቢየ፡ እግዚእ፡ ንዋየ፡ ልቡና፡ ማሕሌተ፨
    - አምጣነ፡ አቅረብኩ፡ ለከ፡ ከመ፡ ይኩንከ፡ ጸባሕተ፨
    - በእንተ፡ ማርያም፡ ድንግል፡ እንተ፡ አግመረት፡ እሳተ፨
    - ልቡናከ፡ ይዘከረኒ፡ ኵሎ፡ ዕለተ፨
    - ንሣእ፡ ንሣእ፡ ወተወከፍ፡ አንተ፨
---