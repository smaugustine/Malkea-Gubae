---
type: malkəʾ

habtemichael: [213]

subjects: [sabala-maryam]

stanzas:
  1:
    - በስመ፡ እግዚአብሔር፡ ኣቀድም፡ እንዘ፡ እተሉ፡ አእኵቶ፨
    - እስመ፡ አብዝኀ፡ ላዕሌኪ፡ ወአፈድፋደ፡ ስብሐቶ፨
    - ጸበለ፡ ማርያም፡ እስብክ፡ ዜና፡ ውዳሴኪ፡ በኢያስትቶ፨
    - ሥመሪ፡ ቃለ፡ አፉየ፡ ወተወከፉ፡ ሰእለቶ፨
    - አምኃ፡ ሰላም፡ ዘይሁበኪ፡ ኢይኩን፡ ከንቶ፨
  2:
    - ሰላም፡ ለዝክረ፡ ስምኪ፡ በዜና፡ ቃለ፡ ጽድቅ፡ ዘተባየጾ፨
    - ለስመ፡ ማርያም፡ ድንግል፡ ዘኢረከባ፡ ተዐቅጾ፨
    - ጸበለ፡ ማርያም፡ እንግር፡ ስብሐቲከ፡ በኢያሕጽጾ፨
    - ጸግውኒ፡ ብዕለ፡ ጥበብ፡ ወሐውጽኒ፡ ሐውጾ፨
    - ለግዘዘ፡ ጌጋይ፡ ዘልብየ፡ ጻማኪ፡ ይቅፍጾ፨
  3:
    - ሰላም፡ ለሥዕርተ፡ ርእስኪ፡ ዘጽፍሮሁ፡ ነኪር፨
    - ወለርእስኪ፡ ድሉል፡ በቅብአ፡ ሃይማኖት፡ ደብር፨
    - ጸበለ፡ ማርያም፡ ጠባብ፡ ከአ፡ አርዌ፡ ምድር፨
    - ወዓዲ፡ ከመ፡ ርግብ፡ ጸወሪተ፡ ክሥራት፡ መጾር፨
    - በክንፈ፡ ምግባራት፡ ከመ፡ ትስርሪ፡ ውስተ፡ ዖፍ፡ ዘፍቅር፨
  25:
    - ሰላም፡ ለቆምኪ፡ ወለመልክእኪ፡ በበ፡ ፍቅዱ፨
    - በሥርጐ፡ ሰማያት፡ ወሥን፡ እለ፡ ተሠርገዋ፡ ለለ፡ አሐዱ፨
    - ለእግዚአብሔር፡ ጸባኦት፡ ጸበለ፡ ማርያም፡ ታቦተ፡ ወልዱ፨
    - ለነፍስየ፡ ሶበ፡ አጽሀባ፡ ለቀላየ፡ ጌጋይ፡ ሞገዱ፨
    - ውስተ፡ መንገለ፡ ዛህን፡ ወመርስ፡ በክንፍኪ፡ ዕዱ፨
  26:
    - እማኀፈደ፡ ሥጋ፡ ጊዜ፡ ትወፅእ፡ ጸበለ፡ ማርያም፡ ነፍስኪ፡ እንበለ፡ ጻዕር፨
    - ከመ፡ በስብሐት፡ ትንበር፡ ለዝሉፋ፡ ውስተ፡ ሰማያዊት፡ ሀገር፨
    - ከመ፡ እሌኒ፡ ጸዊራ፡ መስቀለ፡ ሞታ፡ ክቡር፨
    - እንዘ፡ ይብሉ፡ ተቀብለዋ፡ ላእካነ፡ ክርስቶስ፡ በኵር፨
    - ይትባረክ፡ እግዚአብሔር፡ በአፈ፡ ኵሉ፡ ፍጡረ፨
  27:
    - ሰላም፡ እብል፡ ለበድነ፡ ሥጋኪ፡ ቅድው፨
    - እንተ፡ ቦ፡ ላዕሌሁ፡ ዘመንፈስ፡ ቅዱስ፡ ልብው፨
    - ጸበለ፡ ማርያም፡ ክድነንኒ፡ በአክናፍኪ፡ ምንትው፨
    - ኢይኩን፡ ጽጌ፡ ገድልኪ፡ በሐሩረ፡ ፀሓይ፡ ዘምጽልው፨
    - ወኢያጻምዋኒ፡ ፍናዋት፡ ዘበድው፨
    - ወመንክር፡ ዘዐቀባ፡ እምስውር፨
  29:
    - ሰላም፡ ለመቃብርኪ፡ ዘትስመይ፡ ንህበት፨
    - እንተ፡ ይእቲ፡ ኀይከል፡ ለዕፀ፡ መድኃኒት፨
    - ምዕዝተ፡ ምግባር፡ እምኮል፡ ጸበለ፡ ማርያም፡ ቅድስት፨
    - የማነ፡ ኪዳንኪ፡ ጽዱቅ፡ ወጸሎትኪ፡ ውክፍት፨
    - ዐቃቤ፡ ትኩነነ፡ በኵሉ፡ ሰዓት፨
  30:
    - ሰላም፡ ለኅሩያንኪ፡ ዘምስለ፡ ቶማስ፡ ቀሲስ፨
    - ጸበለ፡ ጊዮርጊስ፡ ወአቢብ፡ ወቴዎድሮስ፨
    - እሉ፡ እሙንቱ፡ ንጹሓነ፡ ምግባር፡ ውዱስ፨
    - ጸበለ፡ ማርያም፡ ትንባሌኪ፡ እንዘ፡ ትትኴነነ፡ ለዘኵልነ፡ ነፍስ፨
    - ወለጸሓፉሁ፡ ደመ፡ ክርስቶስ፡ ትዕቀቦ፡ እምባእስ፨
tarafa_malke:
  1:
    - ሰላም፡ ለኪ፡ ጸበለ፡ ማርያም፡ ተሐራሚት፨
    - እምእክለ፡ መዐዛ፡ ወእክለ፡ ወርዙት፨
    - ተውላጠ፡ ሕማምኪ፡ በሥጋ፡ መጠነ፡ ብዙኀ፡ ዓመታት፨
    - በገነተ፡ ጽጌ፡ ኀበ፡ ተነጽፈ፡ ዕረፍት፨
    - ከመ፡ ንባእ፡ አኃውኪ፡ አስተብቍዖ፡ እኅት፨
---