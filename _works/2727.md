---
type: pseudo-malkəʾ

chaine: [11]

titles:
  -
    gez: Malkəʾa Śəqāyu la-ʾAbādir
    en: Image of the Suffering of Apater

subjects: [apater]

stanzas:
  1:
    - መዓልተ፡ ዓመታት፡ አርብዓ፡ በደመና፡ ሰማይ፡ ልዑል፨
    - ወምግበ፡ ለያልይ፡ ካዕበ፡ በብርሃነ፡ እሳት፡ ጽዱል፨
    - ከመ፡ ለእስራኤል፡ መርሖሙ፡ ብርሃነ፡ ቅዱሳን፡ ቃል
    - አባዲር፡ ምርሐኒ፡ ለገብርከ፡ ፍና፡ ዝክረ፡ ስምከ፡ ሐቅል፨
    - ምስለ፡ እኅትከ፡ ኤራኢ፡ ድንግል፨
  2:
    - ተማሕፀንኩ፡ በድካምከ፡ እምጸዊረ፡ ማይ፡ በፃሕብ፨
    - እለ፡ ውስተ፡ ሞቅሕ፡ ትርዳእ፡ እስመ፡ ምእመናን፡ ሕዝብ፨
    - እንዘ፡ ይረድአከ፡ ክርስቶስ፡ ብዕለ፡ ሰሎሞን፡ ጥበብ፨
    - ዘመደ፡ ኤራኢ፡ አባዲር፡ እመንገለ፡ እም፡ ወእብ፨
    - ኩነኒ፡ ኃይለ፡ እምድካም፡ ዕፁብ፨
  3:
    - ተማሕፀንኩ፡ በፍልሰትክሙ፡ ኤራኢ፡ ወአባዲር፨
    - ውስተ፡ መካነ፡ ገድል፡ ስፉሕ፡ እምአንጾኪያ፡ ሀገር፨
    - ከመ፡ አምክረክሙ፡ በሕልም፡ ፋሲለደስ፡ ክቡር፨
    - ጸውዑኒ፡ መንገሌክሙ፡ በቃለ፡ ምዕዳን፡ ወምክር፨
    - እስመ፡ ፅሩይ፡ ልብ፡ አነ፡ ወሀካይ፡ ገብር፨
  4:
    - ተማሕፀኩ፡ በከዊኖትክሙ፡ አናግደ፡ ብሔረ፡ እስሙናይን፨
    - አመ፡ ምግበ፡ ሄሮድስ፡ ባቲ፡ ዘተአንገደ፡ መድኅን፡ ድኅረ፨
    - አይድዓክሙ፡ ግብረ፡ አቡከረዙን፨
    - አባዲር፡ ወኤራኢ፡ ቤተ፡ ፍቅርክሙ፡ ወይን፨
    - አብኡኒ፡ ከመ፡ ይቤ፡ ሰሎሞን፡ ምእመን፨
  5:
    - ተማሕፀንኩ፡ በዑደትክሙ፡ መቅይሳ፡ ምሕራኤል፡ ኀበ፡ ሀሎ፨
    - ከመ፡ እምኔሃ፡ ትርአዩ፡ መንክረ፡ ትሩፋት፡ ወተጋድሎ፨
    - አባዲር፡ ወኤራኢ፡ ሥርግዋነ፡ ንጽሕ፡ ወተደንግሎ፨
    - ሐውፁ፡ እለ፡ በደይን፡ ወበውስተ፡ ግሩም፡ ተኃጕሎ፨
    - እስመ፡ ኪዳነ፡ ሣህል፡ ወሀበክሙ፡ ዘይኰንን፡ ኵሎ፨
  6:
    - ተማሕፀንኩ፡ በኅድረትክሙ፡ ሰዱሰ፡ መዋዕለ፨
    - ውስተ፡ ምድረ፡ ጻድቅ፡ ሳሙኤል፡ ዘበምድረ፡ ጌላ፡ ተልዕለ፨
    - አባዲር፡ ወኤራኢ፡ እለ፡ ኃበርክሙ፡ ገድለ፨
    - አኅድሩኒ፡ በጥቃክሙ፡ እንዘ፡ ትገብሩ፡ ሣህለ፨
    - ወአስተሳትፉኒ፡ ምስሌክሙ፡ ዕበየ፡ ወብዕለ፨
  7:
    - ተማሕፀንኩ፡ በዕርገትከ፡ ዲበ፡ ምክያደ፡ ገድል፡ ስፉሕ፨
    - ወበተሰትሮትካ፡ ካዕበ፡ ለመስትረ፡ ሐፂን፡ በሊሕ፨
    - ሥቃየ፡ ኤራኢ፡ ቅድስት፡ በውጠ፡ ኵነኔ፡ መፍርህ፨
    - አባዲር፡ ተዘኪረከ፡ በሰዓተ፡ ብካይ፡ ወላህ፨
    - ትፍሥሕተ፡ ልቡና፡ ኵነኒ፡ በረድኤት፡ ብዙኅ፨
  8:
    - ተማሕፀንኩ፡ በሙቃሔከ፡ ውስተ፡ ቤተ፡ ሞቅሕ፡ እንበለ፡ ነውር፨
    - ከመ፡ ተሞቅሐ፡ ዮሴፍ፡ እንዘ፡ ውስተ፡ ሠናይ፡ ግብር፨
    - አባዲር፡ ሰማዕት፡ ወልደ፡ በክራጥስ፡ ፍቁር፨
    - ኪያከ፡ ሶበ፡ ነጸሩ፡ ምስለ፡ ኤራኢ፡ በክብር፨
    - ሕዝበ፡ መኰንን፡ አንከሩ፡ ወተሀውከት፡ ምድር፨
  9:
    - ተማሕፀንኩ፡ በተቀንዎትከ፡ ምስለ፡ ፅፅ፡ ዐቢይ፨
    - ከመ፡ ዲበ፡ መስቀል፡ አይሁድ፡ ለዘእም፡ ባሕርይ፡ ባሕርይ፨
    - ምስለ፡ ኤራኢ፡ ድንግል፡ ሠናይተ፡ ላህይ፨
    - ከመ፡ አንጸሕ፡ እምጌጋይየ፡ በደመ፡ ስምዕከ፡ ማይ፨
    - በአዛበ፡ ጸጋ፡ ንዝኃኒ፡ አባዲር፡ ኅሩይ፨
  10:
    - ተማሕፀንኩ፡ በተወድዮትከ፡ ውስተ፡ ከርሠ፡ ጤገን፨
    - መጠነ፡ ዕለታት፡ ሠላስ፡ እንዘ፡ ታሕቴሁ፡ እሳት፨
    - አባዲር፡ ንጉሥ፡ እኅወ፡ ኤራኢ፡ ንግሥት፨
    - ማኅፀንተከ፡ ተራድአኒ፡ በዕለተ፡ ግሩም፡ ግሩም፡ ቅስት፨
    - እስመ፡ ለከ፡ ኃይል፡ ወለከ፡ ረድኤት፨
  11:
    - ተማሕፀንኩ፡ በቀዊሞትክሙ፡ ውስተ፡ ምክያደ፡ ብርት፡ በሰንዕ፨
    - ከመ፡ አስካለ፡ ወይን፡ ጥዑም፡ እስከ፡ ዓፀሩክሙ፡ ሰብእ፨
    - ኤራኢ፡ አግዝአት፡ ወአበዲር፡ እግዚእ፨
    - ነፍስየ፡ አስተፃ፡ ንዑ፡ እስመ፡ ነፍሰ፡ ብእሲ፡ ኃጥእ፨
    - አመ፡ በደብረ፡ ጽዮን፡ ድኅረ፡ ይቀውም፡ በግዕ፨
  12:
    - ተማሕፀንኩ፡ በተመትሮታ፡ ለክሳድከ፡ ዳግመ፨
    - በሰይፈ፡ ሐራዊ፡ ኤራኢ፡ እምድኅረ፡ መትረት፡ ቅድመ፨
    - አባዲር፡ እምገድል፡ እስመ፡ ልብከ፡ ኢደክመ፨
    - ክርስቶስ፡ ተካየደከ፡ ወወሀበከ፡ ሰላመ፨
    - አመ፡ ለአጽንዖ፡ ኪያከ፡ በጥቃከ፡ ቆመ፨
  13:
    - ተማሕፀንኩ፡ በደምክሙ፡ ድኅረ፡ ከመ፡ ማይ፡ ተክዕወ፨
    - ዘአስተጋብአ፡ ሳሙኤል፡ አስተጋብኦ፡ ፍትወ፨
    - አባዲር፡ ወኤራኢ፡ ዘአሥመሮክሙ፡ ሕያወ፨
    - አንብሩ፡ ዲበ፡ ርእስከ፡ አክሊለ፡ በረከት፡ ፅዕድወ፨
    - እስመ፡ ለክብርክሙ፡ ዘንተ፡ መውኩ፡ ድልወ፨
tarafa_malke:
  1:
    - ሰላም፡ ለከ፡ አባዲር፡ ሠርዌሃ፡ ለመቅደሰ፡ ገድል፡ ዓባይ፨
    - ህየንተ፡ ዘበምድር፡ አድማዕከ፡ መንግሥተ፡ ሰማይ፨
    - ወመዝገበ፡ ዘአዶናይ፨
  2:
    - ሰላም፡ ለከ፡ ምክረ፡ ፋሲለደስ፡ አቡከ፡ ሶበ፡ ኣጽማዕከ፡ በእዝን፨
    - ከመ፡ ጽላሎት፡ ረሰይከ፡ ግርማ፡ መኰንን፨
    - አባዲር፡ ወሬዛ፡ ስን፨
  3:
    - ሰላም፡ ለከ፡ ዘኢይጠፍእ፡ እሳተ፡ ከመ፡ ኢትርአይ፡ ግሙራ፨
    - በእሳተ፡ ጤገን፡ ፈጸምካ፡ ብዝኃ፡ መከራ፨
    - አባዲር፡ መስፍነ፡ ሐራ፨
  4:
    - ሰላም፡ ለካ፡ ለእኅትከ፡ ኤራኢ፡ አባዲር፡ እንዘ፡ ትሜህራ፡ ምሥጢረ፨
    - ለተወክፎ፡ ሥቃይ፡ ፈለስከ•እምብሔር፡ ብሔረ፨
    - ገድልከ፡ እስከ፡ ተነክረ፨
  5:
    - ሰላም፡ ለከ፡ ዘኢይትበተካ፡ ንስቲተ፡ ዜና፡ ምሕራኤል፡ ኃብል፨
    - እስመ፡ ሰሐበከ፡ ጾርከ፡ አርዑተ፡ መስቀል፨
    - አባዲር፡ መስተጋድል፨
  6:
    - ሰላም፡ ለከ፡ ብዕለ፡ በካራጥስ፡ እንዘ፡ ትሬሲ፡ ቀትለ፨
    - አባዲር፡ ፃመውከ፡ ወአብዝኅከ፡ ገድለ፨
    - በወንጌል፡ ከመ፡ ተብህለ፨
  7:
    - ሰላም፡ ለከ፡ በዕለተ፡ ምንዳቤየ፡ አጽምአ፡ እዝነ፡ ዚአከ፡ ኀቤየ
    - አባዲር፡ ክቡር፡ እግዚእየ፨
    - አምጣነ፡ ጽኑዕ፡ ብከ፡ ትውክልተ፡ ዚአየ፨
    - ወላዕሌከ፡ አስመከት፡ ነፍስየ፨
---
The title of this text is not extant and must be inferred.