---
type: malkəʾ

subjects: [andrew]

stanzas:
  1:
    - እወጥን፡ ውዳሴ፡ መልክእከ፡ ከመ፡ አብጽሕ፡ አቅሞ፨
    - ለለ፡ አሐዱ፡ እንዘ፡ አነክር፡ ሕማሞ፨
    - ጥዑመ፡ ስብከት፡ እንድርያስ፡ ለማሕሌትየ፡ አጥዕሞ፨
    - ብዝኀ፡ ውዳሴከ፡ ለኅሊናየ፡ ገረሞ፨
    - ተራድአኒ፡ አባ፡ እስከ፡ እክል፡ ፈጽሞ፨
  2:
    - ሰላም፡ ለዝክረ፡ ስምከ፡ ረዳኢ፡ በጊዜ፡ ምንዳቤ፨
    - ለእለ፡ ጸውዕዎ፡ ሶቤ፨
    - እንድርያስ፡ ዘሰተይከ፡ ውሒዘ፡ መንፈሰ፡ ነባቤ፨
    - ለመልክአ፡ ሥጋከ፡ ኵሉ፡ ጊዜ፡ ኣቄርብ፡ ይባቤ፨
    - አስምዐኒ፡ ቃለ፡ ሠመርኩ፡ ዘይቤ፨
  38:
    - ሰላም፡ ለምልአ፡ አእባሊከ፡ እንድርያስ፡ ፍሡሕ፨
    - ዜና፡ ገድልከ፡ ዘተስልጠ፡ በዕድመ፡ ታስዐይ፡ ወርኅ፨
    - በእንተ፡ ዝንቱ፡ ንስቲተ፡ ዘጸሐፍኩ፡ እምውዳሴከ፡ ብዙኅ፨
    - ባርከኒ፡ በኢያንትጎ፡ ጊዜ፡ ሰዓተ፡ ሰርክ፡ ወነግህ፨
    - እስመ፡ ፍዳሁ፡ ዐቢይ፡ ለንኡስ፡ ልቃሕ፨
---