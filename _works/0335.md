---
type: malkəʾ

subjects: [libanos]

stanzas:
  1:
    - ሰላም፡ ሰላም፡ ለዝክረ፡ ስምከ፡ አዳም፨
    - ሥነ፡ ገድልከ፡ መድምም፨
    - ሊባኖስ፡ ብፁዕ፡ ብርሃነ፡ ዓለም፨
    - ይስቅየኒ፡ ለለ፡ ጽባሑ፡ ወይነ፡ ፍቅርከ፡ ጥዑም፨
    - ከመ፡ ይስቅዮ፡ ማይ፡ ለሠናይ፡ ኦም፨
  2:
    - ሰላም፡ ለሥዕርተ፡ ርእስከ፡ ማየ፡ ቅዳሴ፡ ዘአብቈሎ፨
    - ወቅብአ፡ መለኮት፡ እንተ፡ አጥለሎ፨
    - ሊባኖስ፡ ፍቁሩ፡ ለእግዚአብሔር፡ ዘሀሎ፨
    - ሀሉ፡ ወትረ፡ ምስሌየ፡ እንተ፡ አልብከ፡ ሰስሎ፨
    - አምላከ፡ ምሕረት፡ በእንቲአከ፡ ይክፍለኒ፡ ሣህሎ፨
  39:
    - ሰላም፡ ለበድነ፡ ሥጋከ፡ በልብሰ፡ ቅድስና፡ ዘተገንዘ፨
    - ወኢፈቀደ፡ ምንተኒ፡ ዘብዕለ፡ ዓለም፡ አራዘ፨
    - ሊባኖስ፡ ብፁዕ፡ ዘደወለ፡ ጽባሕ፡ ቤዘ፨
    - ኢይቅረበኒ፡ ጸላኢ፡ እንተ፡ ዘይፈጥር፡ ጋዕዘ፨
    - በቃለ፡ አፉከ፡ ለይኩን፡ ውጉዘ፨
  40:
    - ሞገሰ፡ ሰማይ፡ ወምድር፡ ለስምከ፡ ዘተውህቦ፨
    - ብፁዕ፡ ሕዝብ፡ ዘየአምር፡ የብቦ፨
    - ግበር፡ ላዕሌነ፡ ትእምርተ፡ መድኃኒት፡ በአማዕትቦ፨
    - ኖላዊ፡ ወመርዒቶ፡ ንጉሠ፡ ወሕዝቦ፨
    - ባርክ፡ ሊባኖስ፡ እኂዘከ፡ ጸልቦ፨
  43:
    - ጥቀ፡ ሠናይ፡ ወጥቀ፡ አዳም፨
    - ዜና፡ ዝክርከ፡ ጥዑም፡ በርኅበ፡ ኵሉ፡ ዓለም፨
    - ሊባኖስ፡ ብፁዕ፡ መንክራቲከ፡ መድምም፨
    - እፎ፡ እፎ፡ አፍቀረተከ፡ ገዳም፨
    - ወእፎ፡ መነነተከ፡ ኀላፊት፡ ዓለም፨
tarafa_malke:
  1:
    - ሰላም፡ ለከ፡ ዘብሔረ፡ አግዓዚ፡ ኮከብ፨
    - በመንፈሰ፡ ጸጋ፡ ዕቱብ፨
    - ይቡሰኒ፡ ይረሲ፡ ዐይነ፡ ማይ፡ ርጡብ፨
  6:
    - ሰላም፡ ለከ፡ ዘአቅረብኩ፡ ለከ፡ ወርቀ፡ ማሕሌት፡ ጽሩየ፨
    - ሊባኖስ፡ ተወከፍ፡ ቃለ፡ ጽራኅየ፨
    - ኢይባእ፡ ተኀፈርየ፨
  7:
    - ሰላም፡ ለከ፡ ሊባኖስ፡ ተወከፍ፡ በረድ፡ ኢትከ፡ ፈጣን፨
    - ለለ፡ ጊዜ፡ ጸሎት፡ ወዕጣን፨
    - ዘአቅረብኩ፡ ለከ፡ መሥዋዕተ፡ ቍርባን፨
    - ዘተሠርዐ፡ በዛቲ፡ መካን፨
---