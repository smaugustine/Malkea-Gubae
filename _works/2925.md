---
type: malkəʾ

chaine: [206]

subjects: [james-zebedee]

stanzas:
  1:
    - ሰላም፡ ለፅንሰትከ፡ ወለልደትከ፡ ሰላም፨
    - ለስምከኒ፡ ሠናየ፡ ዝክር፡ እምስም፨
    - ወልደ፡ ዘብዴዎስ፡ ያዕቆብ፡ ወወልደ፡ ነጐድጓድ፡ ግሩም፨
    - ይደቅ፡ በድምፅከ፡ ውስተ፡ ሥጋየ፡ ምቀዋም፨
    - ዘቆመ፡ ያውድቀኒ፡ ላእከ፡ ሞት፡ ሕማም፨
  2:
    - ሰላም፡ ለሥዕርትከ፡ ሠርጐ፡ ርእስከ፡ ዕሩቅ፨
    - ወለገጽከ፡ ሥዑል፡ በአርአያ፡ ክርስቶስ፡ ሊቅ፨
    - ወልደ፡ ዘብዴዎስ፡ ያዕቆብ፡ ወወልደ፡ ነጐድጓድ፡ ግሩም፨
    - ይደቅ፡ በድምፅከ፡ ውስተ፡ ሥጋየ፡ ምቅዋም፨
    - ዘቆመ፡ ያውድቀኒ፡ ላእከ፡ ሞት፡ ሕማም፨
  18:
    - ሰላም፡ ለዕለተ፡ ሞትከ፡ ዕለተ፡ ትፍሥሕት፡ ከብካብ፨
    - ወለትንሣኤከ፡ ትቁም፡ የማነ፡ የማኑ፡ ለአብ፨
    - እምያዕቆብ፡ ያዕቆብ፡ ለዘሠረቀ፡ ኮከብ፨
    - ተመራሕከ፡ በብርሃነ፡ ፍና፡ ልደቱ፡ እምአብ፨
    - ወመንበረ፡ ስብሐት፡ ኮነ፡ ልብከ፡ ኪሩብ፨
  19:
    - እማሕፀነ፡ ልብ፡ ወአፍ፡ ማሕሌተከ፡ ሕፃነ፨
    - በጾታ፡ ሕማም፡ ብዙኅ፡ እስመ፡ ወለድከ፡ አነ፨
    - ረስየኒ፡ ወልደ፡ ያዕቆብ፡ እንተ፡ ወለድከ፡ ጻድቃነ፨
    - ፅንስት፡ ምድር፡ አመ፡ ትወልድ፡ ሙታነ፨
    - ከመ፡ ወለደቶ፡ ቅድመ፡ ለአዳም፡ አቡነ፨
  20:
    - እለ፡ አኀዙ፡ ይውጥኑ፡ ፈጺሞሙ፡ ግብረ፨
    - እምግብረ፡ ጻማ፡ ብዙኅ፡ የዐርፉ፡ ድኅረ፨
    - ያዕቆብ፡ አንሰ፡ ዘዚአከ፡ ክብረ፨
    - ከመ፡ እንግር፡ ዘወጠንኩ፡ ሶበ፡ ስእንኩ፡ ነጊረ፨
    - መንገለ፡ ዕረፍት፡ ሐኬት፡ ኅሊናየ፡ ሖረ፨
---