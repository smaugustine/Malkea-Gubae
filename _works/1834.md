---
type: poetry

chaine: [230,397, 171]

titles:
  -
    gez: Māḥleta Ṣəge
    en: Canticle of the Flower
  -
    gez: Malkəʾa Ṣəge
    en: Image of the Flower

subjects: [mary]

masgabiya:
  1:
    - በስመ፡ እግዚአብሔር፡ ሕያው፡ በልሳነ፡ ኵሉ፡ ዘኢይትነገር፨
    - ወበስምኪ፡ ማርያም፡ ወላዲተ፡ ክርስቶስ፡ ክቡር፨
    - ማሕሌተ፡ ጽጌ፡ ወጠንኩ፡ ለተኣምርኪ፡ በመዝሙር፨
    - ድንግል፡ ማርያም፡ ንግሥተ፡ ሰማያት፡ ወምድር፨
    - አምጣነ፡ ይጥዕም፡ ውዳሴኪ፡ እመዓር፡ ወሦከር፨
  2:
    - ሰላም፡ ለዝክረ፡ ስምኪ፡ ሐመልማለ፡ ጽጌ፡ ገነት፨
    - በአፈ፡ ነቢይ፡ ሙሴ፡ ወበአፈ፡ ንጉሥ፡ ዳዊት፨
    - ሰአሊተ፡ ምሕረት፡ ማርያም፡ ለውሉደ፡ ኵሉ፡ ፍጥረት፨
    - ኢሳይያስ፡ ዘነጸረኪ፡ በዐይነ፡ ልቡና፡ ትንቢት፨
    - ተወከፊ፡ ማሕሌትየ፡ በኵሉ፡ ሰዓት፨
stanzas:
  1:
    - ጽጌ፡ አስተርአየ፡ ሠሪፆ፡ እምዐጽሙ፨
    - ለዘአምኃኪ፡ ጽጌ፡ ለገብርኤል፡ ምስለ፡ ሰላሙ፨
    - ወበእንተዝ፡ ማርያም፡ ሶበ፡ ሐወዘኒ፡ መዐዛ፡ ጣዕሙ፨
    - ለተኣምርኪ፡ አሐሊ፡ እሙ፨
    - ማሕሌተ፡ ጽጌ፡ ዘይሰመይ፡ ስሙ፨
  2:
    - ተኣምርኪ፡ ማርያም፡ አብቈለት፡ ዕፀ፡ ትእምርት፨
    - ወአውፅአት፡ ጽጌ፡ በአፈ፡ ምዉት፨
    - መሐርኪያ፡ ፍቅረ፡ ዚአኪ፡ ለአሐቲ፡ ብእሲት፨
    - እንዘ፡ ትብሊ፡ ኢትጐጕዒ፡ አንብቦተ፡ ዛቲ፡ ጸሎት፨
    - እስመ፡ ትኤድመኒ፡ ሊተ፡ እምኵሉ፡ ስብሐት፨
  23:
    - ተኣምርኪ፡ ማርያም፡ ተሰብከ፡ በኦሪት፨
    - አመ፡ ተሰነአውኪ፡ ጳጦስ፡ ምስለ፡ መለኮት፨
    - ዘርእየኪ፡ ሙሴ፡ ሊቀ፡ ነቢያት፨
    - ጸልልኒ፡ በአዕፁቅኪ፡ ሐመልሚል፡ ዕፀት፨
    - ሦከ፡ ኃጢአትየ፡ ያውዒ፡ ጽጌኪ፡ እሳት፨
  38:
    - ዘሰ፡ ይብል፡ ኣፈቅረኪ፡ ወኢያፈቅር፡ ተኣምረኪ፡ ክርስቲያናዊ፨
    - ኢክርስቱን፡ ውእቱ፡ ፀረ፡ ወልድኪ፡ ማሕየዊ፨
    - ወሠርፀ፡ እስጢፋ፡ ሐሳዊ፨
    - አንሰ፡ እቤ፡ በማኅሌተ፡ ሰሎሞን፡ ወልደ፡ ሰንቃዊ፨
    - አፈቅሮ፡ ለፍግዕኪ፡ ወለተ፡ ይሁዳ፡ ወሌዊ፨
    - ከመ፡ መርዓቶ፡ ያፈቅር፡ ጽጌኪ፡ መርዓዊ፨
  50:
    - አይኑ፡ ዘተገብረ፡ ፈውስ፨
    - እንበለ፡ ትትወለዲ፡ ድንግል፡ እምቤተ፡ ክህነት፡ ወንግሥ፨
    - መድኃኔ፡ ዓለም፡ ኮነ፡ ደመ፡ ጽጌኪ፡ ክርስቶስ፨
    - እሰግድ፡ ለተኣምርኪ፡ በአብራከ፡ ሥጋ፡ ወነፍስ፨
    - በከመ፡ ሰገደ፡ ለኪ፡ ዮሐንስ፡ በከርሥ፨
  55:
    - ያኀዝነኒ፡ ማርያም፡ ዘረከበኪ፡ ድክትምና፨
    - አመ፡ ቤተ፡ መቅደስ፡ ቦእኪ፡ እንዘ፡ ትጠብዊ፡ ሐሊበ፡ ሐና፨
    - ወያስተፌሥሐኒ፡ ካዕበ፡ ትእምርተ፡ ልህቅትኪ፡ በቅድስና፨
    - ምስለ፡ አብያጺሁ፡ ከመ፡ አብ፡ እንዘ፡ ይሴስየኪ፡ መና፨
    - ፋኑኤል፡ ጽጌ፡ ነድ፡ ዘይከይድ፡ ደመና፨
  60:
    - እግዚአብሔር፡ ነጸረ፡ ኵሎ፡ ዓለመ፨
    - ወኢረከበ፡ ማርያም፡ ዘከማኪ፡ እመ፨
    - ለሊሁሰ፡ ጽጌ፡ እማኅፀንኪ፡ ተቀስመ፨
    - ዳዊትኒ፡ አመረኪ፡ እንዘ፡ ይብል፡ ቅድመ፨
    - ስምዒ፡ ወለትየ፡ ወርእዪ፡ ዳግመ፨
    - እስመ፡ ፈተወ፡ ንጉሥ፡ ሥነኪ፡ አዳመ፨
  65:
    - እንዘ፡ ተሐቅፊዮ፡ ለሕፃንኪ፡ ጽጌ፡ ፀዓዳ፡ ወቀይሕ፨
    - ውስተ፡ ቤተ፡ መቅደስ፡ ጌስኪ፡ በዕለተ፡ ተኣምር፡ ዘንጽሕ፨
    - ንዒ፡ ርግብየ፡ ትናዝዝኒ፡ እምላሕ፨
    - ወንዒ፡ ሠናይትየ፡ ምስለ፡ ገብርኤል፡ ፍሡሕ፨
    - ወሚካኤል፡ ከማኪ፡ ርኅሩኅ፨
  156:
    - መኑ፡ ጠቢብ፡ እንበለ፡ ጽጌኪ፡ ዘየአምር፡ ጥዩቀ፨
    - ከዋክብተ፡ ሰማይ፡ ኈሊቆ፡ ወኆፃ፡ ባሕር፡ ድቁቀ፨
    - ለውዳሴኪ፡ ማርያም፡ ከመ፡ ለበሓዊ፡ ዘጽሕቀ፨
    - እስመ፡ ኢንክል፡ ፈጽሞ፡ ተኣምረኪ፡ ጥንቁቀ፨
    - ናርምም፡ ስብሐተኪ፡ ነጊረነ፡ ሕቀ፨
  157:
    - ስብሐት፡ ለኪ፡ ማርያም፡ በጽጌ፡ መላእክት፡ ትጉሃን፨
    - ስብሐት፡ ለኪ፡ ማርያም፡ በጽጌ፡ ነቢያት፡ ቅዱሳን፨
    - ስብሐት፡ ለኪ፡ ማርያም፡ በጽጌ፡ ሐዋርያት፡ ሰባክያን፨
    - ስብሐት፡ ለኪ፡ ማርያም፡ በጽጌ፡ ሰማዕታት፡ ወጻድቃን፨
    - ወስብሐት፡ ይደሉ፡ ለማሕሌተ፡ ጽጌኪ፡ ወይን፨
    - እስመ፡ በጽጌኪ፡ ወይን፡ ይትፌሣሕ፡ ኅዙን፨
tarafa_malke:
  1:
    - ሰላም፡ ለኪ፡ መንበረ፡ ፀሓይ፡ ሰማይ፡ ዘከዋክብት፡ አክሊላ፨
    - ወምድርኒ፡ ሥርጉት፡ በጽጌ፡ ሔላ፨
    - ማርያም፡ ዘመነ፡ ተድላ፨
  2:
    - ሰላም፡ ለኪ፡ አመ፡ ይወፅእ፡ አዳም፡ እምሀገረ፡ ጽጌ፡ ገነት፨
    - ዘአዕረገ፡ ብኪ፡ ዕጣነ፡ ጸሎት፨
    - ማርያም፡ ሥነ፡ ሰንበልት፨
  11:
    - ሰላም፡ ለኪ፡ ለለ፡ እብለኪ፡ ሰላመ፡ ከመ፡ ገብርኤል፡ መልአክ፨
    - እምአፉየ፡ ጽጌ፡ ጊዜ፡ ነግህ፡ ወሰርክ፨
    - ተመጠዊ፡ እመ፡ አምላክ፨
  12:
    - ሰላም፡ ለኪ፡ ማርያም፡ ዳግመ፡ ተኣምረኪ፡ ክሥቲ፨
    - እምድኅረ፡ ንዋምየ፡ ለመዋቲ፨
    - ምስለ፡ ሰላምኪ፡ ፍሥሓ፡ ዘባቲ፨
    - ያስተርኢ፡ ከመ፡ ጽጌ፡ ልሳንየ፡ ዛቲ፨
---