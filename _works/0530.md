---
type: malkəʾ

habtemichael: [206]

subjects: [qawestos-d-daga]

stanzas:
  1:
    - ሰላም፡ ለዝክረ፡ ስምከ፡ ዘተነበዩ፡ በእንቲአሁ፨
    - ካህናተ፡ ሰማይ፡ አበው፡ እለ፡ መሰሉ፡ ኪያሁ፨
    - ረድአ፡ ዮሐንስ፡ ቀውስጦስ፡ ወዐልከ፡ በውስተ፡ ጽርሑ፨
    - ለዮሐንስ፡ አበ፡ ኵሉ፡ እንዘ፡ ታስተዴሉ፡ ናሁ፨
    - መብልአ፡ ቅዱሳን፡ አብያጺከ፡ ዘመጽኡ፡ ኀቤሁ፨
  18:
    - ሰላም፡ ለግንዘተ፡ ሥጋከ፡ ወለመቃብሪከ፡ ደብረ፡ ጋና፨
    - ዘኢሀለዋ፡ ርስሐት፡ ወልማደ፡ ሰብእ፡ ሙስና፨
    - ረድአ፡ ዮሐንስ፡ ቀውስጦስ፡ ሐዋርያ፡ ፍቅር፡ ወትሕትና፨
    - ተጋብኡ፡ ያዕርግዋ፡ መላእክተ፡ ብዙኅ፡ ልዕልና፨
    - ሰማያተ፡ ለሥጋከ፡ በብሩህ፡ ደመና፨
  19:
    - ሰላም፡ ለፍልሰተ፡ ሥጋከ፡ ወለትንሣኤከ፡ እሙታን፨
    - ወለዕርገትከ፡ ሰላም፡ ውስተ፡ ሰማያዊት፡ መካን፨
    - ረድአ፡ ዮሐንስ፡ ቀውስጦስ፡ በማሕሌተ፡ ጥዑም፡ ልሳን፨
    - ወረዱ፡ ይትቀበሉከ፡ መላእክተ፡ ሰማይ፡ ኄራን፨
    - ወካህናተ፡ ሰማይ፡ አብያጺከ፡ ዘቦሙ፡ ሥልጣን፨
  20:
    - ስብሐት፡ ለከ፡ ቀውስጦስ፡ መንፈሳዊ፨
    - ስብሐት፡ ለከ፡ ቀውስጦስ፡ ዐርከ፡ መርዓዊ፨
    - ስብሐት፡ ለከ፡ ቀውስጦስ፡ ዘውገ፡ ባሕታዊ፨
    - ተማሕፀንኩ፡ በጸሎትከ፡ ወበኪዳንከ፡ ማሕየዊ፨
    - ከመ፡ ታድኅነኒ፡ እምተሐጕሎ፡ ወእሞት፡ ግርማዊ፨
---