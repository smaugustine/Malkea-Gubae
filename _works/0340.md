---
type: malkəʾ

titles:
  -
    gez: Malkǝʾa Māryām
    en: Image of Mary

subjects: [mary]

stanzas:
  1:
    - ተማሕፀንኩ፡ በፅንሰትኪ፡ በሰፋደለ፡ ከርሥ፡ ረቂቅ፨
    - ከመ፡ ታንሥእኒ፡ ምዕረ፡ እምነ፡ ወዲቅ፨
    - መንሥኢተ፡ ምዉታን፡ ማርያም፡ ወዘትንቱናን፡ ስዋቅ፨
    - ሊተሰ፡ እምኵሎ፡ ያፈትወኒ፡ ጸዲቅ፨
    - ባሕቱ፡ እጊጊ፡ በድካም፡ ወጽድቅ፨
  2:
    - በልደትኪ፡ እትመሐፀን፡ ሐና፡ አረጊት፨
    - እስመ፡ አስጠመኒ፡ ኀዘን፡ ወከደነኒ፡ ኀፍረት፨
    - ተሠጠውኒ፡ ማርያም፡ በንባብኪ፡ ኀሢት፨
    - እንዘ፡ ደይን፡ ይጸንሐኒ፡ ወዘንሕነመ፡ እሳት፨
    - እምአንቀጸ፡ ማሕፀን፡ ገብርኪ፡ ወፃእኩ፡ ለምንት፨
  3:
    - ተማሕፀንኩ፡ በዝክረ፡ ስምኪ፡ ዘራብዕ፡ ፊደሉ፨
    - ከመ፡ ትበሊዮ፡ ሊተ፡ ማርያም፡ መዝገበ፡ ሣህሉ፨
    - ኢትሰምዕኑ፡ እግዚአብሔር፡ ሰማዔ፡ ኵሉ፨
    - ብካየ፡ ገብርከ፡ ወእውያተ፡ ማኅዘን፡ ቃሉ፨
    - ኦዘለከ፡ ርኅራኄ፡ ይደሉ፨
  4:
    - ተማሕፀንኩ፡ በአክሊልኪ፡ ላዕለ፡ ርእስኪ፡ ዘሀሎ፨
    - ማርያም፡ በሊዮ፡ በአንኆ፡ ጸሎት፡ ወተማሕልሎ፨
    - እግዚአብሔር፡ ርኢ፡ ድካመ፡ ገብርከ፡ ወተሣሀሎ፨
    - ኦዘትርኢ፡ ቀላያተ፡ ወዕመቀ፡ ዕመቃት፡ ኵሎ፨
    - እንዘ፡ ዲበ፡ ኪሩብ፡ ሀሎከ፡ ወትፄዐን፡ ዐውሎ፨
  17:
    - ተማሕፀንኩ፡ በልሳንኪ፡ ነባቤ፡ ትእዛዛት፡ ዐሥርቱ፨
    - ወሰባኬ፡ ቃላት፡ ፮፨
    - አገብርኒ፡ ማርያም፡ ምሒረ፡ ነዳያን፡ እፍቱ፨
    - በደይንሰ፡ ኢይምሕርዎ፡ ሎቱ፨
    - ለዘኢገብረ፡ ምሕረተ፡ በዓለም፡ ዝንቱ፨
  37:
    - ተማሕፀንኩ፡ ተማሕፀንኩ፡ በኀዘናትኪ፡ ፭፨
    - ከመ፡ ትበሊዮ፡ ሊተ፡ ለእግዚአብሔር፡ ወላዲቱ፨
    - ምንተ፡ ገብረ፡ ዘትኴንኖ፡ ለዝንቱ፨
    - ሥርዓትኒ፡ እንተ፡ ሐነጽከ፡ ውስቴቱ፨
    - እስመ፡ ናሁ፡ ሰይጣን፡ ወሥጋ፡ ነሰቱ፨
  61:
    - ተማሕፀንኩ፡ በፍልሰተ፡ ሥጋኪ፡ መንገለ፡ ዐርገ፡ ወራሲ፨
    - ወበንብረትኪ፡ ካዕበ፡ በየማነ፡ ክቡር፡ ነጋሢ፨
    - ማርያም፡ ድንግል፡ ለምእመንኪ፡ አባሲ፨
    - ኀጢአትየ፡ በገሃድ፡ በቃለ፡ ግህደት፡ ደምስሲ፨
    - ወበዘበኅቡእ፡ አበስኩ፡ በኅቡእ፡ አፍልሲ፨
  62:
    - ስብሐት፡ ለኪ፡ ማርያም፡ በኍልቈ፡ ኆፃ፡ ባሕር፡ ወሣዕር፡ ወየብስ፨
    - ወበኍልቈ፡ ፍጥረት፡ ዘኮነ፡ ሶበ፡ አዘዘ፡ ክርስቶስ፨
    - እንዘ፡ እብል፡ ገብርኪ፡ ማርያም፡ ሐዲስ፨
    - እመ፡ አድኅንክኒ፡ በጸሎትኪ፡ ቅዱስ፨
    - አመ፡ ዕለተ፡ ደይን፡ ጸጋኪ፡ እሴብሕ፡ በነፍስ፨
---