---
type: malkəʾ

chaine: [278]
gezahegn: [28]

subjects: [aragawi]

stanzas:
  1:
    - በስመ፡ እግዚአብሔር፡ እምግብጽ፡ ፍናዋተ፡ ግዕዛን፡ ዘመርሖ፨
    - ለእግረ፡ እስራኤል፡ ሙቁሕ፡ እማእሰረ፡ ቅንየት፡ እንዘ፡ ይፈትሖ፨
    - አረጋዊ፡ ክቡር፡ መምህረ፡ ሰላም፡ ወተአምኆ፨
    - ከመ፡ እንግር፡ ዜና፡ ጽድቅከ፡ ለልሳንየ፡ አብሖ፨
    - ወለኅሊናየ፡ ካዕበ፡ እምሀኬት፡ አንቅሖ፨
  2:
    - ሰላም፡ ለዝክረ፡ ስምከ፡ ቀዋሚ፨
    - ለዓለመ፡ ዓለም፡ ዘይሄሉ፡ ከመ፡ ተብህለ፡ ቀዳሚ፨
    - አረጋዊ፡ የዋህ፡ ተመሳሌ፡ ዳዊት፡ ኢተቀያሚ፨
    - ላዕሌየ፡ በተሀብሎ፡ እመ፡ ተንሥአ፡ ረጋሚ፨
    - በሰዓተ፡ በቀል፡ ይብጽሖ፡ መክፈልቱ፡ ለሳሚ፨
  27:
    - ሰላም፡ ለአካለ፡ ቆምከ፡ ዘኵለንታሁ፡ ፍትው፨
    - ወለመልክእከ፡ ልሁይ፡ በትርሲተ፡ ጽጌ፡ ሥርግው፨
    - አረጋዊ፡ እብለከ፡ ውስተ፡ ባሕረ፡ መንሱት፡ ድልው፨
    - አሥጥሞሙ፡ ለጸላእትየ፡ ዘመደ፡ አራዊት፡ ዘበድው፨
    - ከመ፡ ቀዳሚ፡ ተሠጥሙ፡ አኅርው፨
  28:
    - ሰላም፡ ለተከብቶትከ፡ አምሳለ፡ ነቢያት፡ ክልኤቱ፨
    - እስመ፡ ኪያከ፡ ኀረየ፡ እግዚአብሔር፡ በሥነ፡ ኂሩቱ፨
    - ገብር፡ ኄር፡ ወምእመን፡ መጋቤ፡ ቤቱ፨
    - አንተኑ፡ በዓለ፡ መካልይ፡ ኀምስቱ፨
    - እንተ፡ ተሠየምከ፡ አረጋዊ፡ በአህጉር፡ ዓሠርቱ፨
  29:
    - ሰላም፡ ለተኀብኦትከ፡ ኀበ፡ ኢያእመረ፡ መኑ፨
    - ለእግዚአብሔር፡ አምላክ፡ በምክረ፡ ጥበቡ፡ ወኪዳኑ፨
    - አረጋዊ፡ ኢታንትግ፡ ሐውጾትየ፡ በበ፡ ዘመኑ፨
    - ወሠውረኒ፡ እግዚኦ፡ ለመልአከ፡ ሞት፡ እምዐይኑ፨
    - ከመ፡ ለማኅበር፡ ዐቢይ፡ ጽድቀከ፡ እዜኑ፨
  30:
    - ናሁ፡ አቅረብኩ፡ አምኃ፡ ማሕሌት፡ ንስቲተ፨
    - ለዕበየ፡ መልክእከ፡ ክቡር፡ እንዘ፡ አወፈ፡ ዘንተ፨
    - አረጋዊ፡ አውቅየ፡ ወማእምረ፡ ነፍስየ፡ አንተ፨
    - እንበለ፡ ታጥፍእ፡ ባሕቱ፡ ዘተመነይኩ፡ ዕሤተ፨
    - በዓለመ፡ ተድላ፡ ዘይመጽእ፡ ሀበኒ፡ ትፍሥሕተ፨
  31:
    - ተረፈ፡ እንጦና፡ ውዱስ፡ ወተልሚደ፡ መቃርስ፡ ጻማዊ፨
    - ሰማያዊ፡ ብእሲ፡ ወመልአክ፡ ምድራዊ፨
    - ብሔረ፡ አግዓዚ፡ ነጺራ፡ ብዙኀ፡ መንክራቲከ፡ ተኣምራዊ፨
    - ትቤ፡ ትቤ፡ በቃለ፡ ማሕሌት፡ ስንዓዊ፨
    - ፀሓየ፡ ኮነ፡ አረካዊ፡ ኮከበ፡ ኮነ፡ አረጋዊ፨
tarafa_malke:
  1:
    - ሰላም፡ ለከ፡ ዐምደ፡ ጳዝዮን፡ ትኩል፨
    - ወደብተራ፡ ብርሃን፡ ጽዱል፨
    - አረጋዊ፡ ጴጥሮስ፡ ሱታፌ፡ ወንጌል፨
    - ኀያል፡ መስተጋድል፨
  7:
    - ሰላም፡ ለከ፡ ለለ፡ ንብለከ፡ ሰላም፡ ሰላመ፡ ዳኅና፡ ሀበነ፨
    - አረጋዊ፡ መምህርነ፨
    - ወህየንተ፡ ሰላም፡ ካዕበ፡ ዘየዐቅበነ፨
    - ጸሎትከ፡ የሀሉ፡ ምስሌነ፨
---