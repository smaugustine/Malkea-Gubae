---
type: malkəʾ

chaine: [217]

subjects: [forty-martyrs]

stanzas:
  1:
    - ሰላመ፡ መልክኦሙ፡ ወይን፡ እንተ፡ አንኃ፡ ሐረገ፨
    - ለአርብዓ፡ ሐራ፡ ውስተ፡ ማይ፡ እለ፡ ተኰነኑ፡ ደርገ፨
    - ባሕረ፡ ኢተረክቦ፡ አምላክ፡ ዘኢተአምር፡ ንተገ፨
    - አስተናብበኒ፡ አመ፡ መንገለ፡ ባላቅ፡ ዓርገ፨
    - ከመ፡ አስተናበብከ፡ ቅድመ፡ ዘበለአም፡ ዓድገ፨
  2:
    - ሰላም፡ ለዝክረ፡ ስምክሙ፡ ዘመጽሐፈ፡ ሕይወት፡ መጽሐፉ፨
    - ወለስእርትክሙ፡ ጸምር፡ ለጠለ፡ አርያም፡ ምዕራፉ፨
    - አርብዓ፡ ሐራ፡ ብርሃነ፡ እለ፡ ትትዐጸፉ፨
    - ኪያየ፡ ማኅፀንተክሙ፡ እማእከለ፡ እሳት፡ አሕልፉ፨
    - ከመ፡ ምስለ፡ ሕዝቡ፡ ሐለፈ፡ ጳውሎስ፡ እምጳፉ፨
  26:
    - ሰላም፡ ለግንዘተ፡ ሥጋክሙ፡ በአዕዳወ፡ ኄራን፡ ሕዝብ፨
    - ለመቃብሪክሙ፡ ካዕበ፡ ውስተ፡ ወንጌላዊት፡ ምኵራብ፨
    - አርብዓ፡ ሐራ፡ በሉኒ፡ ለከሢተ፡ ጽዱቅ፡ ንባብ፨
    - አምኃ፡ ሰላም፡ ለክሙ፡ እስመ፡ አቅረብኩ፡ ቅድመ፡ ሰብአ፡ ሐዲስ፡ ከብካብ፨
    - ዕሤተ፡ ሰላምከ፡ ይኩን፡ ጸጋሁ፡ ለአብ፨
tarafa_malke:
  1:
    - ሰላም፡ ልክሙ፡ አርብዓ፡ ሐራ፡ ኄራን፡ እለ፡ ኮንክሙ፡ በእንተ፡ ኢየሱስ፡ ኬንያ፨
    - ኀበ፡ ቆመ፡ ማይ፡ ዘአስሐትያ፨
    - ሰማዕታት፡ በስብጥያ፨
  2:
    - ሰላም፡ ልክሙ፡ ውስተ፡ አዘቅተ፡ ማይ፡ ቅድመ፨
    - አርብዓ፡ ሐራ፡ ወውስተ፡ እሳት፡ ዳግመ፨
    - ውስተ፡ ባሕር፡ ሥልሰ፡ ጾርክሙ፡ ሕማመ፨
    - ገድልክሙ፡ እስከ፡ ተደመ፨
  3:
    - ሰላም፡ ልክሙ፡ አክሊለ፡ ርእስክሙ፡ ድኅሬ፡ አርብዓ፡ ሐራ፡ ዲበ፡ ርእሶሙ፡ አንበሩ፨
    - ተዝካረ፡ ዚአክሙ፡ ዘልፈ፡ ከመ፡ ይግበሩ፨
    - በዓለም፡ ለእለ፡ ሠምሩ፨
  4:
    - ሰላም፡ ልክሙ፡ ልዑላነ፡ መጠን፡ ወዓቅም፡ ሰማያት፡ ለዘ ፡ ስብሐቲሁ፡ ነገራ፨
    - ሰማዕተ፡ ስሙ፡ አርብዓ፡ ሐራ፡
    - ዕሤተ፡ ሰላምየ፡ ዝንቱ፡ ከልሉኒ፡ ጌራ፨
    - ወኅብኡኒ፡ እምኵሉ፡ መከራ፨
---