---
type: poetry

chaine: [376]

titles:
  -
    gez: ʾO-Krəstos ʾəngədā
    en: “O Christ the Stranger…”

subjects: [saviour]

stanzas:
  1:
    - ኦክርስቶስ፡ እንግዳ፡ ዘኢተወክፉከ፡ ሰብአ፡ ግብጽ፨
    - ወኢረከብከ፡ አዕርፎ፡ ውስተ፡ አሐዱ፡ አንቀጽ፨
    - እንበለ፡ ዳእሙ፡ ተሰዶ፡ በአእባን፡ ወዕፅ፨
    - መሐረኒ፡ እምቅድመ፡ ቅስት፡ አፍቅሮተ፡ ነግድ፡ ወቢጽ፨
    - ወተወከፈኒ፡ ለፈላሲ፡ በብሩህ፡ ገጽ፨
  2:
    - ኦርኁብ፡ ዘኀጣእከ፡ ጸጋዌ፨
    - እንዘ፡ ለሊከ፡ ትጼጉ፡ ለኵሉ፡ እንበለ፡ ድንጻዌ፨
    - አመ፡ ኀሠሥከ፡ መብልዐ፡ በሥርዓተ፡ ሕፃን፡ ወውርዛዌ፨
    - ተራኅራኅ፡ ትሴስየኒ፡ ሥጋ፡ ዚአከ፡ ማሕየዌ፨
    - ዘያጸግብ፡ ርኁባነ፡ ወይፌውስ፡ ደዌ፨
  21:
    - በዝንቱ፡ ሥጋከ፡ መኳንንተ፡ ጽልመት፡ ዘኰነነ፨
    - ወበዝ፡ ደምከ፡ ነፍሳተ፡ ኃጥኣን፡ ዘአድኀነ፨
    - አድኅነኒ፡ ክርስቶስ፡ ከመ፡ እበል፡ አነ፨
    - እምእቶነ፡ እሳት፡ ዘይነድድ፡ አንግፈነ፨
    - ብርሃናተ፡ ዘይትዐጸፍ፡ ተንሥአ፡ ለነ፨
  22:
    - ኢይፌጽም፡ እግዚኦ፡ ስብሐተ፡ ትንሣኤከ፡ እሙታን፨
    - ዘኢፈጸሙ፡ ዕሥራ፡ ወክልኤ፡ ዘመደ፡ ፍጡራን፨
    - ዘተወከፍከ፡ አሐተ፡ ስእለተ፡ ፈያታይ፡ ዘየማን፨
    - ተወከፍ፡ ዘንተ፡ ተጋንዮ፡ ጸሎተ፡ አሐዱ፡ ልሳን፨
    - ከመ፡ መዐዛሁ፡ ዕጣን፡ ለሥጋከ፡ ቍርባን፨
---