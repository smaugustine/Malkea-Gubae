---
type: malkəʾ

habtemichael: [217]

titles:
  -
    gez: Malkəʾomu la-za-Degʷa Ṣādqān
    en: Image of the Righteous of Degʷa

subjects: [sad-degwa]

masgabiya:
  1:
    - ሰላም፡ ለክሙ፡ እለ፡ ደብረ፡ ዴጐ፡ ቅዱሳን፨
    - አንትሙ፡ ውእቱ፡ ዘመንፈስ፡ ቅዱስ፡ አስከሬን፨
    - ማእከሌክሙ፡ ረፈቀ፡ እሳተ፡ መለኮት፡ ርሱን፨
    - ዜና፡ ዕረፍትክሙ፡ ምዕዘኒ፡ ከመ፡ ወግረ፡ ስኂን፨
    - መዐዛክሙ፡ ጥዕመኒ፡ ከመ፡ ዘሴሬቅ፡ ወይን፨
    - ትንባሌክሙ፡ ይኩነኒ፡ ምዕዳወ፡ እምደይን፨
  2:
    - ያመጽኡ፡ አምኃሁ፡ እምናቤዎን፡ ሐርጌ፨
    - ለዘቤተ፡ ልሔም፡ ተወልደ፡ እምድንግል፡ ጽጌ፨
    - ሊቃውንት፡ ዘበክብር፡ አዕማደ፡ እግዚኡ፡ ለሐጌ፨
    - አምሰጡ፡ በትዕግሥቶሙ፡ እምነ፡ ዘሰይጣን፡ ዝንጓጌ፨
    - ወለማኅበሮሙ፡ አልቦቱ፡ ኑታጌ፨
stanzas:
  1:
    - ሰላም፡ ለዝክረ፡ ስምክሙ፡ ዘሐዋዝ፡ ጥቀ፨
    - ለዘይሰምዕ፡ በእዝኑ፡ ወበኅሊናሁ፡ ጥንቁቀ፨
    - ጻድቃን፡ ዘዴጐ፡ ዕበይክሙ፡ ተአውቀ፨
    - እመ፡ በትሕትና፡ ማእከሌክሙ፡ ረፈቀ፨
    - ሊቀ፡ ጠቢባን፡ ክርስቶስ፡ ዘይሜህር፡ ጽድቀ፨
  9:
    - ሰላም፡ ለቆምክሙ፡ ለዕፀ፡ በቀልት፡ አምሳሉ፨
    - ወለመልክእክሙ፡ ሰላም፡ ዘፍትው፡ በኀበ፡ ኵሉ፨
    - ጻድቃን፡ ዘዴጐ፡ በእንቲአነ፡ ሰአሉ፨
    - በአስተሐምሞ፡ አልባቢክሙ፡ አልዕሉ፨
    - ወልብክሙ፡ በሰማይ፡ የሀሉ፨
  21:
    - እግዚአብሔር፡ አምላክነ፡ አመ፡ ሐወጸ፡ እምሰማይ፨
    - ማእከሌክሙ፡ ረፈቀ፡ በአምሳለ፡ ብእሲ፡ ነዳይ፨
    - ጻድቃን፡ ዘዴጐ፡ ለወልድክሙ፡ ሐካይ፨
    - ሥረዩ፡ ኀጢአትየ፡ ወብዝኀ፡ እኪት፡ ጌጋይ፨
    - እስመ፡ ይኄይስ፡ ፍቅርክሙ፡ እምብዙኅ፡ ንዋይ፨
tarafa_malke:
  1:
    - ሰላም፡ ሰላም፡ እንዘ፡ እብል፡ ኪያክሙ፨
    - ብርሃናተ፡ ዓለም፡ ጽዱላን፡ እኤምኀክሙ፨
    - ጻድቃን፡ ዘዴጐ፡ እለ፡ ጻመውክሙ፡ በእንተ፡ ስሙ፨
    - ምስለ፡ አቤል፡ መምህረ፡ ሕግ፡ ዘማሕተመ፡ ኂሩት፡ ማሕተሙ፨
    - አፍቀረነ፡ እግዚእ፡ ወሊባኖስ፡ ለብርሃን፡ ተቅዋሙ፨
---