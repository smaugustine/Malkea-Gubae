---
type: malkəʾ

habtemichael: [181]

titles:
  -
    gez: Malkǝʾa Māryām Śālsit
    en: Third Image of Mary

subjects: [mary]

stanzas:
  1:
    - ሰላም፡ ለዝክረ፡ ስምኪ፡ ዘያስተፌሥሕ፡ ኅሊና፨
    - ከመ፡ ስቴ፡ ወይን፡ ዘቃና፨
    - ንዒ፡ ንዒ፡ ንዒ፡ ማርያም፡ እንተ፡ ኤልያስ፡ ደመና፨
    - ጸዊረኪ፡ ዝናመ፡ ሕልም፡ ዘያስተፌሥሕ፡ ልቡና፨
    - እስመ፡ ተማሕፀንኩ፡ አነ፡ በእምኪ፡ ሐና፨
  2:
    - ሰላም፡ ለሥዕርተ፡ ርእስኪ፡ ዘኀብረ፡ መልክኡ፡ ዕፀ፡ ጳጦስ፨
    - ዘርእየኪ፡ ሙሴ፡ ሊቀ፡ ነቢያት፡ አልባስ፨
    - ንዒ፡ ንዒ፡ ንዒ፡ ማርያም፡ ዕፀ፡ መድኃኒት፡ ወዕፀ፡ ፈውስ፨
    - ታብስርኒ፡ ብስራተ፡ ሕልም፡ በዕለተ፡ ዐቢይ፡ ሐሙስ፨
    - ከመ፡ አብሰረኪ፡ ቅድመ፡ ገብርኤል፡ ቅዱስ፨
  51:
    - ሰላም፡ ለመልክእኪ፡ ወለገጽኪ፡ ፀሓየ፨
    - ወኮከበ፡ ብርሃን፡ ሰማየ፨
    - ንዒ፡ ንዒ፡ ንዒ፡ ማርያም፡ ዘምስለ፡ አብርሃም፡ ይስሐቅ፡ ወያዕቆብ፡ አበውየ፨
    - ከመ፡ ትሢሚ፡ እግዝእትየ፡ ዐቃቤ፡ ለአፉየ፨
    - ወማዕጾ፡ ለከናፍርየ፡ ነገረ፡ እኩይ፡ መሪር፡ ኢይንብብ፡ አፉየ፨
  64:
    - ሰላም፡ ለህላዌኪ፡ ምስለ፡ አብ፡ ወወልድ፡ ወመንፈስ፡ ቅዱስ፡ እለ፡ ፈጠሩ፡ ጥበበ፨
    - ምሥራቀ፡ ወምዕራበ፡ ሰሜነ፡ ወደቡበ፨
    - ንዒ፡ ንዒ፡ ንዒ፡ ማርያም፡ እንተ፡ ተመሰልኪ፡ ርግበ፨
    - ወአስተርእይኒ፡ ማሪሃም፡ ወርቀ፡ ኀበ፡ ተቀብረ፡ ወብሩረ፡ ኀበ፡ ዘተመክዐበ፡ ወተዘግበ፨
    - ወኢታርእይኒ፡ በሥላሴ፡ ንዴተ፡ ወረኀበ፨
---