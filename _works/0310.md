---
type: malkəʾ

subjects: [marqorewos-d-demah]

stanzas:
  1:
    - ኦእግዚአብሔር፡ ለዘካርያስ፡ ዘፈታሕኮ፨
    - እማዕሠረ፡ ልሳን፡ ወአፍ፡ ወለአድገ፡ በለዓም፡ ዘአስተናበብኮ፨
    - ድርሳነ፡ መርቆሬዎስ፡ ይንብብ፡ በጾታ፡ ፍካሬ፡ ተልእኮ፨
    - ለልብየ፡ መሬታዊ፡ ዘአንተ፡ ፈጠርኮ፨
    - በዲበ፡ ጥበብ፡ ጥበበ፡ ወስኮ፨
  2:
    - ሰላም፡ ለዝክረ፡ ስምከ፡ ዘያስተፌሥሖ፡ ለነዳይ፨
    - አመ፡ በዴዴሆሙ፡ ቆመ፡ ለአብዕልተ፡ ብዙኅ፡ ንዋይ፨
    - መርቆሬዎስ፡ መስፍን፡ ኢያሱ፡ ዘምድረ፡ ጋይ፨
    - እስከ፡ ንጸብኦ፡ ለአሞሬዎን፡ ጌጋይ፨
    - አዝዛ፡ ኢይዕርበነ፡ ለዘመን፡ ፀሓይ፨
  52:
    - ሰላም፡ ለትንሣኤ፡ ሥጋከ፡ እግዚአብሔር፡ አመ፡ ሐወጻ፨
    - ዳግመ፡ ከመ፡ ይሕንጻ፨
    - መርቆሬዎስ፡ ሥዩም፡ ለመንግሥተ፡ ሰማይ፡ በአናቅጻ፨
    - ኅድገኒ፡ እኅልፍ፡ እግዚኦ፡ መንገለ፡ ጥባባት፡ ሮጻ፨
    - ለማርያም፡ እግዝእትከ፡ ከመ፡ እርአይ፡ ገጻ፨
  53:
    - ድርሳነ፡ መልክእከ፡ ዘንተ፡ ሶበ፡ ወጠንኩ፡ ወፈጸምኩ፨
    - እመኒ፡ አሕሠምኩ፡ ወኢያሠነይኩ፨
    - መርቆሬዎስ፡ ሥረይ፡ ኃጢአትየ፡ በእንተ፡ ዝኩ፨
    - ወልድከ፡ ወንዳይከ፡ ኀበ፡ መንፈሳዊ፡ ቀናእኩ፨
    - እስመ፡ አዘዘኒ፡ አምላክከ፡ ወአነ፡ ነበብኩ፨
---