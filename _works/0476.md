---
type: malkəʾ

titles:
  -
    gez: Malkəʾa Dəmyānā wa-ʾArbəʿā Danāgəl
    en: Image of Damiana and the Forty Virgins
  -
    gez: Malkəʾa Dəmyānā za-Dabra Danāgəl
    en: Image of Damiana from Dabra Danāgəl

subjects: [damiana]

stanzas:
  1:
    - እግዚአብሔር፡ ለስምዕ፡ ዘኀረየኪ፡ እምከርሥ፨
    - ውስተ፡ ቤተ፡ መቅደስ፡ ዘቦእኪ፡ በዓመት፡ ሠላስ፨
    - ድምያና፡ ልሕቅት፡ በጸጋ፡ መንፈስ፡ ቅዱስ፨
    - ይስቅየኒ፡ ጠለ፡ ፍቅርኪ፡ ለምእመንኪ፡ ይቡስ፨
    - እስከ፡ እገብር፡ ጽጌ፡ ወፍሬ፡ ዘነፍስ፨
  2:
    - ሰላም፡ ለዝክረ፡ ስምኪ፡ ዘመዐዛሁ፡ ጽጌ፡ ርዳ፨
    - ዘይሤኒ፡ ጣዕሙ፡ እምኅብስተ፡ ሰማይ፡ ጸዐዳ፨
    - ድምያና፡ ሰማዕት፡ ከመ፡ ጊዮርጊስ፡ ዘልዳ፨
    - ናበውእ፡ ለኪ፡ አምኃ፡ ስብሐት፡ ወጋዳ፨
    - ምስለ፡ ጠባባት፡ ደናግል፡ በኵሉ፡ ዘንእዳ፨
  37:
    - ሰላም፡ ለመቃብርኪ፡ መካነ፡ ምሕረት፡ ወሣህል፨
    - ለዘእምሕማም፡ ድኅኑ፡ በብዙኅ፡ ስኢል፨
    - ዘውገ፡ ደናግል፡ ድምያና፡ ክልልተ፡ መንፈስ፡ ወኀይል፨
    - ምሕረትኪ፡ ማይ፡ ወስእለትኪ፡ መሐፒል፨
    - ያንጽሑነ፡ እምርስሐት፡ በቀል፨
  38:
    - ሰላም፡ እብል፡ ለአእፅምትኪ፡ ኵሎን፨
    - እለ፡ አውሐዛ፡ ዕፍረተ፡ ከመ፡ በለሳን፨
    - ድምያና፡ ቅብእነ፡ ቅብአ፡ በረከት፡ ወሥን፨
    - ወንዒ፡ ዮም፡ ማእከሌነ፡ ትባርክነ፡ በዛኅን፨
    - ምስለ፡ ደናግል፡ አርብዓ፡ ዘክርስቶስ፡ መድኅን፨
  39:
    - አምኃ፡ ሰላም፡ ናቀርብ፡ ለደናግል፡ አርብዓ፨
    - በእንተ፡ ኢየሱስ፡ ክርስቶስ፡ እለ፡ ኮና፡ ስምዐ፨
    - ምስለ፡ ድምያና፡ እሞን፡ ዘተጸውዐ፡ ለመርዓ፨
    - ጸውዐነ፡ ከመ፡ ንስተይ፡ ስቴ፡ መድኃኒት፡ ጽዋዐ፨
    - ድካመ፡ ዚአነ፡ ከመ፡ ይኩን፡ ጽንዐ፨
  40:
    - ናሁ፡ ዜኖኩ፡ በኅዳጥ፡ ለስብሐትኪ፡ ምሥጢሮ፨
    - እስመ፡ አነ፡ ድኩም፡ በትጋህ፡ ወበምህሮ፨
    - ድምያና፡ ብፅዕት፡ ለክብረ፡ ዚአኪ፡ አነክሮ፨
    - ከመ፡ እጼውዕ፡ ኪያኪ፡ በማሕሌት፡ ወዘምሮ፨
    - ለፍቁርኪ፡ ምልእኒ፡ አእምሮ፨
  41:
    - ስብሐት፡ ለአብ፡ ለዘሣረረ፡ ዓለማተ፨
    - ወስብሐት፡ ለወልድ፡ ለዘፈጠረ፡ ፍጥረታተ፨
    - ወለመንፈስ፡ ቅዱስ፡ ስብሐት፡ ለዘሀገበ፡ ሕይወተ፨
    - ከመ፡ እፍረይ፡ ፍሬ፡ ንስሓ፡ አስተብቍዒ፡ ሊተ፨
    - ድምያና፡ እንዘ፡ ትብሊ፡ ጽንሕዎ፡ ንስቲተ፨
---
The text is evidently associated with the Coptic-Eritrean convent of Dabra Danāgəl Qəddəst Dəmyānā.