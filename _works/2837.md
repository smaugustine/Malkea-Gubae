---
type: malkəʾ

chaine: [121]

subjects: [george]

stanzas:
  1:
    - ሰላም፡ ለዝክረ፡ ስምከ፡ ሞገስ፡ ዘቦ፨
    - ወለአክሊልከ፡ ሰላም፡ ሱራሄ፡ መለኮት፡ ዘይገለብቦ፨
    - ጊዮርጊስ፡ ፈድፋደ፡ ለጣዕመ፡ ስምከ፡ አስተዐጽቦ፨
    - ነዳይኒ፡ ሲሳየ፡ ዕለት፡ ዘአልቦ፨
    - በስምከ፡ እምወፍሩ፡ የዐቱ፡ ጸጊቦ፨
  2:
    - ሰላም፡ ለሥዕርተ፡ ርእስከ፡ ከመ፡ እንተ፡ ሜላት፡ ፍቱል፨
    - ወለርእስከ፡ ሰላም፡ ዘድምድማሁ፡ ድሉል፨
    - ጊዮርጊስ፡ ኮከብ፡ እምከዋክብት፡ ጽዱል፨
    - ይስቅየኒ፡ ለለ፡ ጽባሑ፡ ቅብአ፡ ርእሱ፡ ጥሉል፨
    - ከመ፡ ይስቅያ፡ ዝናመ፡ ሣህል፡ ለጽምዕት፡ ሐቅል፨
  24:
    - ሰላም፡ ለግንዘትከ፡ ለክርስቲያን፡ ከመ፡ ሕጎሙ፨
    - ወለመቃብሪከ፡ ሰላም፡ ለሥጋ፡ ምስያሙ፨
    - ጊዮርጊስ፡ ወሬዛ፡ ለክርስቶስ፡ ገባእተ፡ ስሙ፨
    - ጾርኮ፡ ለሕማሙ፡ ወተዐገሥከ፡ ለድካሙ፨
    - ከመ፡ ትንግሥ፡ ምስሌሁ፡ በሐዳስ፡ ዓለሙ፨
  25:
    - ሰላም፡ ለመልአ፡ ሥጋከ፡ ለዓሥር፡ ከፍል፡ ዘተመትረ፨
    - ወለአስራውከ፡ ሰላም፡ እለ፡ ተበትከ፡ ኅቡረ፨
    - ጊዮርጊስ፡ ብከ፡ እግዚአ፡ ብርሃናት፡ ዘሠምረ፨
    - ፈድፋደ፡ ኂሩትከ፡ በላዕሌየ፡ ተነክረ፨
    - ወበኀበ፡ ኵሎን፡ መካናት፡ ኵነኒ፡ መዝሙረ፨
  26:
    - ሰላም፡ ለአምትንቲከ፡ ለስምዐ፡ ገድል፡ እምጻመዋ፨
    - ወለአዕጽምቲከ፡ ሰላም፡ ውስተ፡ ደብረ፡ ኤድራስ፡ ዘተዘርዋ፨
    - ጊዮርጊስ፡ ምዑዝ፡ ለቤተ፡ ክርስቲያን፡ አፈዋ፨
    - ማሕሌተ፡ አፉየ፡ መልዕልተ፡ ደመናት፡ ዐዲዋ፨
    - በገራህተ፡ ልብየ፡ ትፍረይ፡ አእላፈ፡ መንቲዋ፨
  27:
    - ሰላም፡ ቃለ፡ ማሕሌት፡ ዘአቅረብኩ፡ ለከ፡ በወውኦ፨
    - ቅዱስ፡ ወቡሩክ፡ ረሲ፡ እግዚኦ፨
    - ጊዮርጊስ፡ ኀይለ፡ ኩነኒ፡ እምተመውኦ፨
    - ከመ፡ ንጥረ፡ መብረቅ፡ ረድኤትከ፡ እመንገለ፡ ሰማይ፡ መጺኦ፨
    - ለዘያጻረረኒ፡ በዐመፃ፡ ፍጡነ፡ ይጽብኦ፨
tarafa_malke:
  1:
    - ሰላም፡ ሰላም፡ ጊዮርጊስ፡ ንብለከ፨
    - እንዘ፡ ንጼውዕ፡ ስመከ፨
    - ወናየድእ፡ መንክራቲከ፨
  2:
    - ሰላም፡ ለከ፡ አመ፡ አዘዘ፡ ንጉሥ፡ ከሓዲ፨
    - በወልደ፡ ማርያም፡ እብኖዲ፨
    - ዘያመልክ፡ የዐይ፡ በእሳት፡ ነዳዲ፨
    - ተሰመይከ፡ ቃለ፡ ዐዋዲ፨
  13:
    - ሰላም፡ ለከ፡ ጸሎትከ፡ ቅድስት፡ ተወኪለነ፡ ነሐዩ፨
    - ንኡሰ፡ ምስለ፡ ዐቢዩ፨
  14:
    - ሰላም፡ ለከ፡ ኀበ፡ ቃለ፡ አፉነ፡ ወትረ፡ አእዛኒከ፡ ፍኖትነ፡ ሠርሕ፡ ወአስተዳሉ፨
    - በፍጽምነ፡ ሀሉ፡ በድኅሬነ፡ ትሉ፨
    - ሰላመከ፡ ሀበነ፡ ለኵሉ፨
---