---
type: malkəʾ

habtemichael: [174]

subjects: [nativity-mary]

stanzas:
  1:
    - ሰላም፡ ለፅንሰትኪ፡ በሩካቤ፡ ዘበሕግ፨
    - እምብርከ፡ አበው፡ አዕሩግ፨
    - ሰዋስወ፡ ኅሬ፡ ማርያም፡ እንተ፡ ሰማያት፡ ምዕራግ፨
    - ከመ፡ እንግር፡ ዜና፡ ፅንሰትኪ፡ ወልደትኪ፡ በደርግ፨
    - ማየ፡ ጥበብኪ፡ ይምላእ፡ በልብየ፡ አይግ፨
  2:
    - ሰላም፡ ለልደትኪ፡ ዘተባረከ፡ ዕለት፨
    - እምቤተ፡ ሌዊ፡ ካህን፡ ወእምቤተ፡ ንጉሥ፡ ዳዊት፨
    - ቀሰተ፡ ኤልሳዕ፡ ማርያም፡ ወእንተ፡ ሠሉስ፡ ገራኅት፨
    - ምርሕኒ፡ ከመ፡ ስምኪ፡ በሰዓተ፡ ፍዳ፡ ወቅስት፨
    - ኀበ፡ ኢሀለዉ፡ መከራ፡ ወሞት፨
  3:
    - ሰላም፡ ለዝክረ፡ ስምኪ፡ ወለሥዕርትኪ፡ እምዓለሙ፨
    - ለክርስቶስ፡ ህየንተ፡ ስሙ፨
    - ማርያም፡ ድንግል፡ በልደትኪ፡ መጠነ፡ ዐቅሙ፨
    - አዳም፡ ይዌድሰኪ፡ ምስለ፡ ደቂቁ፡ ኵሎሙ፨
    - እስመ፡ ለአዳም፡ ብኪ፡ ተስእረ፡ መርገመ፨
  30:
    - ሰላም፡ ለፍልሰተ፡ ሥጋኪ፡ ኀበ፡ ተደለወ፡ መካን፨
    - እንተ፡ እዝነ፡ ሰብእ፡ ኢሰምዐ፡ ወዘኢርእየ፡ ዐይን፨
    - ዘተወለድኪ፡ ማርያም፡ እምነ፡ ቡርክት፡ ማሕፀን፨
    - አድኅንኒ፡ እምነገሮሙ፡ ለሰብአ፡ ዐማጺት፡ ዘመን፨
    - እለ፡ ይትናገሩ፡ በክልኤ፡ ልሳን፨
  31:
    - ይትባረክ፡ እግዚአብሔር፡ በዘትአጠየቀ፡ ወአእመረ፨
    - መድኃኒተ፡ ሕሙም፡ ማርያም፡ እስመ፡ ኪያከ፡ ፈጠረ፨
    - ወበእንተዝ፡ በሊዮ፡ አመ፡ ኀቤነ፡ አንጸረ፨
    - ለአይ፡ ትፈትሕ፡ ለኃጥኣን፡ ወትጼግዎሙ፡ አሣረ፨
    - እስመ፡ በይነ፡ እሉ፡ ሰተይከ፡ ሐሞተ፡ መሪረ፨
---