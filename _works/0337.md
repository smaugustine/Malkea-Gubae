---
type: malkəʾ

titles:
  -
    gez: Malkəʾa Ḥawārəyāt
    en: Image of the Apostles

subjects: [apostles]

stanzas:
  1:
    - በስመ፡ ጰራቅሊጦስ፡ ኣቀድም፡ ዑታቤ፨
    - ተሀበኒ፡ ቃለ፡ ወአእምሮተ፡ ዘእቤ፨
    - ላዕለ፡ ሐዋርያት፡ ዘኮነ፡ መለኮትከ፡ ነባቤ፨
    - ይትወለድ፡ ውስተ፡ አፉየ፡ ወይሰገው፡ ሶቤ፨
    - መልክአ፡ ነገር፡ ዘአልቦ፡ ሩካቤ፨
  2:
    - ሰላም፡ ለኍላቌክሙ፡ እግዚአብሔር፡ ቦቱ፡ አቅደመ፨
    - ጊዜ፡ ከፈለ፡ ሰዓታተ፡ ወለዕለት፡ አቅመ፨
    - ሐዋርያተ፡ ክርስቶስ፡ ኄራን፡ ዘጸባእክሙ፡ ዓለመ፨
    - ተበአሱ፡ በእንቲአየ፡ ወተቀሐው፡ ዳግሙ፨
    - ጊዜ፡ ቈስለ፡ ሞቱ፡ ሐይወ፡ ወአሥረጸ፡ አድመ፨
  3:
    - ሰላም፡ ለሞገሰ፡ ስምክሙ፡ እንተ፡ ቀደመ፡ በዝክር፨
    - ቅድመ፡ ይርግዑ፡ ወይጽንዑ፡ ድዳተ፡ ኵሉ፡ አናስር፨
    - ሐዋርያተ፡ ክርስቶስ፡ ዜራን፡ መኳንንተ፡ ቅድስት፡ ሀገር፨
    - ይትመላእ፡ ውስተ፡ አፉየ፡ ዘሕገ፡ ዜናክሙ፡ ፍቅር፨
    - ውስተ፡ እደ፡ ጠቢብ፡ ወኬንያ፡ ከመ፡ ይትመላእ፡ ግብር፨
  56:
    - ሰላም፡ ለመዐዛክሙ፡ መዐዛ፡ መልክኡ፡ ለክርስቶስ፨
    - ዘቦቱ፡ ተሠውጠ፡ አምሳለ፡ መዐዛ፡ ዘልብስ፨
    - ሀዋርያተ፡ ክርስቶስ፡ ኄራን፡ ለከሥዒተ፡ ነገር፡ ሐዲስ፨
    - ይትረዐይ፡ በላዕሌየ፡ ዘላዕሌክሙ፡ መንፈስ፨
    - ከመ፡ በመንበሩ፡ ይትረአይ፡ ንጉሥ፨
---