---
type: quasi-malkəʾ

chaine: [335]
habtemichael: [78]

titles:
  -
    gez: Malkəʾa ʾƎgziʾabəḥer ʾAb
    en: Image of God the Father

subjects: [father]

stanzas:
  1:
    - እሰግድ፡ ለመለኮትከ፡ እንተ፡ ፈጠርከ፡ ጽልመተ፨
    - እምቀድመ፡ ብርሃነ፡ ትግበር፡ ወታሰተባሪ፡ መዓልተ፨
    - እግዚአብሔር፡ አሐዱ፡ እንተ፡ ኢኮንከ፡ ክልኤተ፨
    - በስምዕ፡ ይሰምዩከ፡ ሠለስተ፨
    - እንዘ፡ በመለኮት፡ ዋሕድ፡ ወብሁት፡ አንተ፨
  2:
    - እሰግድ፡ ለመለኮትከ፡ ዘሣረርከ፡ ምድረ፨
    - ለእጓለ፡ እመሕያው፡ ይኩን፡ ወለእንስሳ፡ ማኅደረ፨
    - እግዚአብሔር፡ ገባሪ፡ ዘእንበለ፡ ትኅሥሥ፡ ምክረ፨
    - ትጸውር፡ ድደ፡ በኀይልከ፡ እንዘ፡ ትነብር፡ ጠፈረ፨
    - ወእንዘ፡ ተሐንጽ፡ መሠረተ፡ ትፄዐን፡ ቀመረ፨
  23:
    - እሰግድ፡ ለመለኮትከ፡ እምገቦ፡ አዳም፡ ድኅረ፨
    - እንተ፡ አውፃእካ፡ ለሔዋን፡ ከመ፡ ትርድኦ፡ ተግባረ፨
    - እግዚአብሔር፡ ኪያከ፡ በዘአጸመድ፡ ወትረ፨
    - መኑ፡ ያወፅእ፡ እምልብየ፡ ፍትወተ፡ ዓለም፡ ነኪረ፨
    - እንበለ፡ ጥበብከ፡ አምላካዊ፡ ዘሰማየ፡ ገብረ፨
  24:
    - እሰግድ፡ ለመለኮትከ፡ ዘአዕረፎሙ፡ ለአይሁድ፨
    - በዐለተ፡ ሰንበት፡ ሰብእት፡ እምተግባረ፡ አእጋር፡ ወእድ፨
    - እግዚአብሔር፡ አንተ፡ ሰንበተ፡ ክርስቲያን፡ እሑድ፨
    - አግዕዘኒ፡ እምቅኔ፡ ሥጋ፡ ለአብጽሐ፡ ንስቲት፡ ሰጊድ፨
    - በኍልቈ፡ ዕሥራ፡ ወክልኤቱ፡ ሰሙያን፡ አንጋድ፨
  25:
    - ስብሐት፡ ለከ፡ እግዚአብሔር፡ ለለ፡ ሠርቀ፡ ዕለት፡ ወለያልይ፨
    - ስብሐት፡ ለከ፡ እግዚአብሔር፡ በተባርዮ፡ ክረምት፡ ወሐጋይ፨
    - ስብሐት፡ ለከ፡ እግዚአብሔር፡ በወርኀ፡ መጸው፡ ወጸደይ፨
    - ስብሐት፡ ለከ፡ እግዚአብሔር፡ በኍልቈ፡ ኵሉ፡ ዘይትረአይ፡ ወኢይትረአይ፨
    - ስብሐተ፡ ቅድምናከ፡ ዘልፈ፡ ይነግር፡ ሰማይ፨
---