---
type: malkəʾ

subjects: [behnam]

stanzas:
  1:
    - ናሁ፡ ወጠንኩ፡ ዘዚአከ፡ ተአምረ፨
    - ማእከለ፡ ጉባኤ፡ ዘኮነ፡ አመ፡ ርእስከ፡ ተመትረ፨
    - አምላከ፡ አማልክት፡ መርምህናም፡ ዘታድለቀልቅ፡ አድባረ፨
    - ዕቀበኒ፡ እማዕቀፍ፡ ነግሀ፡ ወቀትረ፨
    - እስመ፡ እንበሌከ፡ ኢየአምር፡ ግብረ፨
  2:
    - ሰላም፡ ለዝክረ፡ ስምከ፡ ተስፋ፡ ኃጥኣን፡ ባሕቲቱ፨
    - ኅዙነ፡ ልቡና፡ ዓለም፡ ዘያስተፌሥሕ፡ ቦቱ፨
    - ዐርዘ፡ ሊባኖስ፡ መርምህናም፡ ምጽላለ፡ አዕዋፍ፡ እሙንቱ፨
    - ኢይደቅ፡ ገብረ፡ ዚአከ፡ እምዐጽቀ፡ ልቡናከ፡ ዝንቱ፨
    - እስመ፡ ኀጢአትየ፡ ብዙኅ፡ ወፍድፉድ፡ ውእቱ፨
  45:
    - ከመ፡ ከማከ፡ ይኄይስ፡ ሠናይ፡ ስም፨
    - እምቅብዐ፡ መዐዛ፡ ፍጹም፨
    - ነቢየ፡ ዮርዳኖስ፡ መርምህናም፡ ዑጹፈ፡ አነዳ፡ ሰላም፨
    - ለዘወጠነ፡ ወፈጸመ፡ ዝክረ፡ ስምከ፡ ጥዑም፨
    - ኢትዝክር፡ አበሳሁ፡ በዝንቱ፡ ዓለም፨
---