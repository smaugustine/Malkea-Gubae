---
type: malkəʾ

habtemichael: [66]

subjects: [anthony]

stanzas:
  1:
    - በረድኤትከ፡ መንፈስ፡ ኅቡዓ፡ ህላዌ፡ እምተረክቦ፨
    - ከመ፡ ኢይክሥት፡ አፉየ፡ ሕሊና፡ ሕፀፅ፡ እም፡ ተጠብቦ፨
    - ውስተ፡ ፀምረ፡ ልብየ፡ ይረድ፡ ነገረ፡ ድርሳን፡ አምሳለ፡ ህቦ፨
    - አንፈ፡ ሐራውያ፡ ለእመ፡ ተሠርገወ፡ ውፅቦ፨
    - አኮኑ፡ ያኤምር፡ ሕሠመ፡ እንተ፡ ቦ፨
  2:
    - ሰላም፡ ለዝክረ፡ ስምከ፡ ጣዕመ፡ ስቴሁ፡ አሚን፨
    - ዘትካዘ፡ ሥጋ፡ ያረሥዕ፡ ከመ፡ ስቴ፡ ወይን፨
    - እንጦንስ፡ ጳውሎስ፡ ሰባኬ፡ ሐዲስ፡ ኪዳን፨
    - ይድምፅ፡ ውስተ፡ ልብየ፡ ቃለ፡ ትምህርትከ፡ ቀርን፨
    - እስከ፡ እምንዋማ፡ ትነቅህ፡ ነፍስየ፡ ፌቤን፨
  3:
    - ሰላም፡ ለሥዕርተ፡ ርእስከ፡ ሥእርተ፡ መላእክት፡ ዘኮነ፨
    - ድኅረ፡ እማርያም፡ ነሥአ፡ ዘበሰማያት፡ አቡነ፨
    - እንጦንስ፡ ጠቢብ፡ አመ፡ ሕይወተ፡ ዴገነ፨
    - በእሳተ፡ ገድል፡ ወርቀ፡ ሥጋሁ፡ ፈተነ፨
    - ወእምነ፡ ሥኑ፡ አጥረየ፡ ለመድኅን፡ ሥነ፨
  35:
    - ሰላም፡ ሰላም፡ ለመቃብሪከ፡ ኅቡእ፨
    - እምአዕይንተ፡ ኵሎሙ፡ ሰብእ፨
    - በከመ፡ አዘዘኮሙ፡ እንጦንስ፡ ለደቂቅከ፡ አርዳእ፨
    - ሰውረኒ፡ እምገጸ፡ ሞት፡ በትንባሌከ፡ ባቍዕ፨
    - ከመ፡ ተሰወረ፡ ሄኖክ፡ እምአዳም፡ ሳብዕ፨
  36:
    - ሰላም፡ ለንቅሀትከ፡ ምስለ፡ አእላፋት፡ ጉባኤ፨
    - አመ፡ ይከውን፡ ድኅረ፡ ሰዓተ፡ ትንሣኤ፨
    - እንጦንዮስ፡ ተባእ፡ ዘኢያእመርከ፡ ጾታ፡ ምማዔ፨
    - ጸውዖሙ፡ ለአብያጺከ፡ እለ፡ ኀደጉ፡ ዝንጋዔ፨
    - በዐጸደ፡ ነፍስየ፡ ጥቀ፡ ይግበሩ፡ ውዋዔ?፡
  37:
    - ናሁ፡ ዘአቅረብኩ፡ ለመልክእከ፡ ስብሐት፨
    - በልሳንየ፡ ድክምት፨
    - እንጦንዮስ፡ ተወከፍ፡ አምሳለ፡ ንጹሕ፡ ወሥዋዕት፨
    - ከመ፡ ተወክፈ፡ መድኃኒነ፡ ጸሪቀ፡ አሐቲ፡ ብእሲት፨
    - ወአስተብፅዐ፡ በክብር፡ ወሐዲስ፡ ብስራት፨
  38:
    - ስብሐት፡ ይደሉ፡ ለእግዚአብሔር፡ ዋሕድ፨
    - በልሳነ፡ ኵሉ፡ ዘመድ፨
    - ዘጸገወኒ፡ እትናገር፡ ውዳሴ፡ እንጦንስ፡ ፅሙድ፨
    - ኢትፍራህ፡ በለኒ፡ ፍቁርየ፡ ኢይሁበከ፡ ለባዕድ፨
    - ኣቀውመከ፡ አነ፡ በመፍርህ፨
    - ዐጸድ፡ ወሀለውኩከ፡ አነ፡ በግሩም፡ ዐውድ፨
tarafa_malke:
  1:
    - ሰላም፡ ለከ፡ እንጦንዮስ፡ አብ፡ ወብርሃነ፡ ሐዲስ፡ ዓለም፨
    - እንተ፡ ኢያረሥዕ፡ ሕገ፡ ዘአብርሃም፨
    - ወያጸርዕ፡ ግብረ፡ ድካም፨
  6:
    - ሰላም፡ ለከ፡ ሶበ፡ ኀለይኩ፡ ወልድከ፡ እንጦንዮስ፡ አቡየ፨
    - አርዑተ፡ ቀኖናከ፡ እጹር፡ ዘኢድልወትየ፨
    - ኢትዝክር፡ አባ፡ ኃጢአትየ፨
  7:
    - ሰላም፡ ለከ፡ እምንዴት፡ ጽኑዕ፡ በይነ፡ አፍቀርኩ፡ ኪያከ፨
    - እንተ፡ ነበብኩ፡ ሰላመ፡ እንጦንዮስ፡ ንሣእ፡ በእዴከ፨
    - ወጸሐፋ፡ በጽሌ፡ ልብከ፨
---