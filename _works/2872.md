---
type: malkəʾ

chaine: [153, 186, 216]

habtemichael: [34, 35]

subjects: [four-creatures]

masgabiya:
  1:
    - ሰላም፡ ለተፈጥሮትክሙ፡ እምነፋስ፡ ወነድ፨
    - ምስለ፡ ሰማያት፡ ወምድር፡ በዕለተ፡ እሑድ፨
    - ዘታጸንዑ፡ እንስሳ፡ መንበረ፡ ሥላሴ፡ በእድ፨
    - ክፍሉኒ፡ ለገብርክሙ፡ ለዘለክሙ፡ ጸማድ፨
    - ከመ፡ እቁም፡ ምስሌክሙ፡ ድርገተ፡ በዐውድ፨
stanzas:
  1:
    - ሰላም፡ ለዝክረ፡ ስምክሙ፡ ዘተለዐለ፡ ዕበዩ፨
    - እምዝክረ፡ ከዋክብት፡ አርባዕ፡ መዋዕለ፡ ዓመታት፡ ዘይሌልዩ፨
    - እንስሳ፡ አርባዕ፡ ለእግዚአብሔር፡ ጸወርተ፡ ሰማዩ፨
    - ለዝክረ፡ ስምክሙ፡ ቦቱ፡ ከመ፡ ይሰንቀው፡ ማሕልዩ፨
    - ነገረ፡ ጥበብ፡  በአፉየ፡ ደዩ፨
  2:
    - ሰላም፡ ለሥዕርተ፡ ርእስክሙ፡ አርአያ፡ በረድ፡ ንጹሕ፨
    - ወዘሕብረ፡ ያክንት፡ ቀይሕ፨
    - ሰረገላቲሁ፡ ኪሩቤል፡ ለአምላክ፡ ስቡሕ፨
    - ጸግዉኒ፡ አጋእዝትየ፡ እምጸጋክሙ፡ ብዙኅ፨
    - ናህየ፡ በሰርክ፡ ወሣህለ፡ በነግህ፨
  45:
    - ሰላም፡ ለቆምክሙ፡ ዘጥቀ፡ ሠናይ፨
    - እምነ፡ ዓምደ፡ ወርቅ፡ ጽሩይ፨
    - እንስሳ፡ አርባዕ፡ ጸወርተ፡ ሰማይ፨
    - በከመ፡ ጽሑፍ፡ እንበለ፡ ይዕርብ፡ ፀሐይ፨
    - ዐስበ፡ አስበ፡ ማሕሌትየ፡ አኃሥሥ፡ ነዳይ፨
  46:
    - ሰላም፡ እብል፡ ለመልክእክሙ፡ መክብበ፨
    - እንተ፡ ይሠረጎ፡ ላህበ፨
    - እንስሳ፡ አርባዕ፡ ዘትሰመዩ፡ ኪሩበ፨
    - ማሕሌትየ፡ በቅድሜክሙ፡ እመ፡ ሞገሰ፡ ረከበ፨
    - ኑኀ፡ መዋዕል፡ ጸግዉኒ፡ ዓስበ፨
  47:
    - ኦመናብርተ፡ አምላክ፡ አርባዕቱ፡ እንስሳ፨
    - ገጸ፡ ላህም፡ ወንስር፡ ገጸ፡ ሰብእ፡ ወገጸ፡ አንበሳ፨
    - ዲበ፡ ፍጥረትክሙ፡ አልቦ፡ ዘለሞት፡ አበሳ፨
    - ረስዩ፡ ፍሬ፡ ዐስብየ፡ ህየንተ፡ አሐዱ፡ ሠላሳ፨
    - ወተውሳኩ፡ ምስለ፡ ምእት፡ ወስሳ፨
---