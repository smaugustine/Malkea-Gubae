---
type: malkəʾ

chaine: [145]

subjects: [salama-endreyas]

stanzas:
  1:
    - ሰላም፡ ለዝክረ፡ ስምከ፡ ዘምዑዝ፡ ጣዕማ፨
    - አምሳለ፡ ማርያም፡ ድንግል፡ ዘጥዑም፡ ስማ፨
    - ሰላማ፡ እንድርያስ፡ ዳግማየ፡ እንድርያስ፡ ወሰላማ፨
    - ያስተበጽዑከ፡ ሊቃውንተ፡ ሞገስ፡ ወግርማ፨
    - እለ፡ የእምሩ፡ ትርጓሜ፡ ወዜማ፨
  2:
    - ሰላም፡ ለሥዕርተ፡ ርእስከ፡ ጸሊም፡ ከመ፡ ቋዕ፨
    - ወለርእስከ፡ ዘጽሕደ፡ በቅብአ፡ እንጦኒ፡ ቆብዕ፨
    - ሰላማ፡ እንድርያስ፡ ቢጸ፡ ሐዋርያት፡ አርዳዕ፨
    - አጥለልክ፡ ሃይማኖተ፡ ሲበት፡ ረሲዓን፡ ሰብእ፨
    - በቅብዓ፡ ብሂል፡ ወልድ፡ ቅባኢ፡ ወቅብዕ፨
  23: # should be confirmed
    - ሰላም፡ ለቆምከ፡ ርስያ፡ ጶዴሬ፡ ወቢሶስ፨
    - ወለመልክእከ፡ አዳም፡ አምሳለ፡ ዳዊት፡ ንጉሥ፨
    - ሰላማ፡ እንድርያስ፡ ሐዋርያ፡ ሕያው፡ ክርስቶስ፨
    - ዘልፈ፡ ተአኵተከ፡ በቃለ፡ ማሕሌት፡ ሐዲስ፨
    - እንተ፡ ጸግበት፡ እምጸጋከ፡ ርህብት፡ ነፍስ፨
  24:
    - ኀበ፡ ነሣእከ፡ እምጴጥሮስ፡ ሢመተ፡ ወከብረ፨
    - ኀበሂ፡ ለበውከ፡ እንተ፡ ማርቆስ፡ መንበረ፨
    - ሰላማ፡ እንድርያስ፡ በዘልብከ፡ አእመረ፨
    - ከመዝ፡ እዜምር፡ ለስምከ፡ ወእሴብሐከ፡ ወትረ፨
    - ከመ፡ ትሀበኒ፡ ትምኔትየ፡ ኵሎ፡ አሚረ፨
---