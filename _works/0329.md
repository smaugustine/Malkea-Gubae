---
type: malkəʾ

subjects: [phib]

stanzas:
  1:
    - ሰላም፡ ለዝክረ፡ ስምከ፡ ወለሥዕርትከ፡ ምስለ፡ ርእሱ፨
    - ለገጽከ፡ ወቀራንብቲከ፡ እስከ፡ ብርሃናዊ፡ ሞገሱ፨
    - አበ፡ ብዙኃን፡ አቢብ፡ ለእንጦንዮስ፡ ምዋርሱ፨
    - ፈጽም፡ ሊተ፡ እግዚኦ፡ ለኅሊናየ፡ ማኅሠሡ፨
    - በሀገረ፡ ተስፋ፡ ነፍስ፡ ምስሌከ፡ ታንሶሱ፨
  2:
    - ሰላም፡ ለአእዛኒከ፡ ምስለ፡ መላትሕ፡ ኅቡረ፨
    - ለአእናፊከ፡ ወለከናፍሪከ፡ ወለአፉከ፡ ድኅረ፨
    - አቢብ፡ ፍቁሩ፡ ለዘኵሎ፡ ፈጠረ፨
    - ተወከፍ፡ ጸሎትየ፡ ኵሎ፡ አሚረ፨
    - ወእምአባላትየ፡ ስድድ፡ አበሳ፡ ወነውረ፨
  11:
    - ሰላም፡ ለቆምከ፡ ፍትው፡ ወለመልክእከ፡ አዳም፨
    - ለፀአተ፡ ነፍስከኒ፡ ወለበድነ፡ ሥጋከ፡ ሰላም፨
    - አቢብ፡ አቡየ፡ ኮከበ፡ ገዳም፨
    - ጸሊ፡ ሊተ፡ እግዚኦ፡ ወጸሎትከ፡ ግጹም፨
    - ከመ፡ ታዕርፈኒ፡ እምስራህ፡ ለዛቲ፡ ዓለም፨
  13:
    - ሰላም፡ ለቆብዕከ፡ ወለአፅፍከ፡ ዘምስለ፡ አስኬማ፨
    - ዘተረሰይከ፡ ቦሙ፡ አምሳለ፡ በዝግና፡ ቃማ፨
    - አቢብ፡ ሥጋዊ፡ ወመልአከ፡ ሰማይ፡ ዘራማ፨
    - በዐይነ፡ ረድኤትከ፡ ነጽር፡ ለሰብእናየ፡ ድካማ፨
    - እስመ፡ ያረስእ፡ ሰይጣን፡ ለብዙኅ፡ ጻማ፨
  14:
    - ይጽውኡ፡ ስምከ፡ ዮም፡ እለ፡ ተጋባእነ፡ ሕዝብ፨
    - አስተጋብአነ፡ ለዕለተ፡ ከብካብ፨
    - ወዓዲ፡ ይእዜ፡ ቅዱስ፡ አቢብ፨
    - አጥብበኒ፡ ለደቂቅከ፡ በዘዚአከ፡ ጥበብ፨
    - ወበየማንከ፡ ባርከኒ፡ አብ፨
  15:
    - ማሕፀን፡ በሕማምከ፡ ሶበ፡ ነጸረከ፡ ሕማሞ፨
    - በመልዕልተ፡ ቅዱስ፡ መስቀል፡ እንተ፡ አንጸፍጸፈ፡ ደሞ፨
    - ለኢየሱስ፡ ክርስቶስ፡ ሕሩመ፡ በቀል፡ ወተቀይሞ፨
    - አባ፡ አቢብ፡ ዕቀበኒ፡ እምባሕረ፡ ሲኦል፡ ተሰጥሞ፨
    - እስመ፡ ኵሉ፡ ድኅን፡ ዘጸውዐ፡ ስሞ፨
---