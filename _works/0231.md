---
type: malkəʾ

subjects: [george]

stanzas:
  1:
    - "[The beginning of the text is lost.]"
    - " "
    - " "
    - ተቤዘው፡ በጻማከ፡ ኪያየ፡ ኃጥአ፨
    - እስመ፡ ኢይትኀፈር፡ ኵሉ፡ ኀቤከ፡ ዘመጽአ፨
  2:
    - ሰላም፡ ለሐቌከ፡ እንተ፡ ቀነት፡ ድንግልና፨
    - ምስለ፡ ቅድስና፨
    - ጊዮርጊስ፡ ማር፡ ለሕይወትየ፡ ምእመና፨
    - ጽንዐ፡ ሐቌከ፡ ለሐቌየ፡ መጽንዔ፡ ይኩና፨
    - ከመ፡ ኢያጕህቋ፡ ዘዓለም፡ ሙስና፨
  3:
    - ሰላም፡ ሰላም፡ ለአቍያጺከ፡ ርቱዓን፨
    - በኀጢአት፡ ዘኢጕህቋ፨
    - ጊዮርጊስ፡ ክቡር፡ ለቤተ፡ ክርስቲያን፡ ዕንቋ፨
    - በከመ፡ ብዝኀ፡ ኂሩትከ፡ አድኅነኒ፡ በተአምሪከ፨
    - እምኆፃ፡ ቀለይ፡ ዘይፈደፍድ፡ ኈልቋ፨
  4:
    - ሰላም፡ ለአብራኪከ፡ ሰጊደ፡ ለአጵሎን፡ እለ፡ አበያ፨
    - ለእግዚአብሔር፡ ባሕቲቱ፡ በሰጊደ፡ ዘኀረያ፨
    - ጊዮርጊስ፡ ክሉል፡ በሠርቀ፡ ወርኀ፡ ኒሳን፡ ሃሌ፡ ሉያ፨
    - በእንተ፡ አብራኪከ፡ አብራክየ፡ ይጥዐያ፨
    - በዝብጠተ፡ ሰይጣን፡ መሕመሚ፡ ኢይድወያ፨
  20:
    - ሰላም፡ ለመቃብሪከ፡ ዘእምርት፡ በልድያ፨
    - ኀበ፡ ትከሥት፡ ጥዩቀ፡ ለረድኤትከ፡ ዕበያ፨
    - እምፈተውኩ፡ አንሰ፡ ከመ፡ እርአያ፨
    - ለተምኔትየ፡ ብጽሐታ፡ ጊዮርጊስ፡ ረስያ፨
    - እስመ፡ ለፍቅርከ፡ ነፍስየ፡ ጽምእት፡ ነያ፨
  21:
    - ሰላም፡ ለእማኄከ፡ አሠርገወኒ፡ በማሕተማ፨
    - ሰላም፡ ለሰላምከ፡ ዕቀበኒ፡ በሰላማ፨
    - ሰላም፡ ለፍቅርከ፡ አንብረኒ፡ ውስተ፡ ምስያማ፨
    - ሰላም፡ ለዝኅርከ፡ አብሐኒ፡ እስዐማ፨
    - ለተምኔትየ፡ ፍጡነ፡ ጊዮርጊስ፡ ፈጽማ፨
  22:
    - ተወከፍ፡ ሰላምየ፡ ወዘንተ፡ ስብሐተ፡ ወይባቤ፨
    - ከመ፡ ጼና፡ ስኂን፡ ወመዐዛ፡ ከርቤ፨
    - ጊዮርጊስ፡ ኩነኒ፡ ኪዳንከ፡ ዓቃቤ፨
    - አንተ፡ ምስካይየ፡ በጊዜ፡ ምንዳቤ፨
    - ተሰጠው፡ ቃልየ፡ ወሠልጥ፡ ዘእቤ፨
---