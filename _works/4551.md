---
type: malkəʾ

subjects: [lalibala]

stanzas:
  1:
    - እስመ፡ ብዙኃን፡ አኃው፡ እለ፡ እሙንቲ፡ ቀደሙኒ፨
    - አኀዙ፡ ይንግሩ፡ ዝክረ፡ ስምከ፡ ዝስይሤኒ፨
    - አነኒ፡ ማሕሌተ፡ መልክእከ፡ ይእዜኒ፨
    - ከመ፡ እጽሐፍ፡ በበ፡ ምትልው፡ ሊተኒ፡ ረትአኒ፨
    - ዐዚዝ፡ ላሊበላ፡ ዓለመ፡ ዘትቀኒ፨
  2:
    - ሰላም፡ ለዝክረ፡ ስምከ፡ ከመ፡ ቃለ፡ ማዕነቅ፡ ድሙጽ፨
    - በአህጉር፡ ወዓፅ፨
    - ላሊበላ፡ ፍቅርከ፡ ውስተ፡ ልብየ፡ ሕኑጽ፨
    - ይሱቀኒ፡ አድኅኖትከ፡ እምነ፡ ትንታኔ፡ ወዳኀፅ፨
    - ወይሂጶ፡ ለፀርየ፡ ጸሎትከ፡ ሐጽ፨
  45:
    - ሰላም፡ ለመቃብሪከ፡ በዐጸደ፡ ቅድስት፡ ጎልጎታ፨
    - ለመቃብረ፡ ክርስቶስ፡ ካልእታ፨
    - ላሊበላ፡ በለዝ፡ ለጥበብ፡ ዐምደ፡ ቤታ፨
    - እሞተ፡ ጌጋይ፡ ከመ፡ ትትነሣእ፡ ሕያውታ፨
    - ለነፍስየ፡ በላ፡ ተንሥኢ፡ ጣቢታ፨
  46:
    - እምትራፈ፡ ገድልከ፡ ንስቲተ፡ ፍተ፡ ጻማከ፡ እዜኑ፨
    - ውዱሰ፡ ምግባር፡ ላሊበላ፡ ለእግዚአብሔር፡ ዐርከ፡ ምእመኑ፨
    - በምጽዋት፡ ፈጸምከ፡ ንዋየ፡ ለእግርከ፡ እስከ፡ አሣዕኑ፨
    - እንዘ፡ ንጉሥ፡ በሥልጣኑ፡ ወመስፍን፡ በምኵናኑ፨
    - ዘኢያትረፈ፡ ልብሰ፡ ለበድኑ፡ ከማከ፡ መኑ፨
---