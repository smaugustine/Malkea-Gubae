---
type: malkəʾ

chaine: [237, 63]

subjects: [ewostatewos]

stanzas:
  1:
    - ቀዳሚሁሰ፡ ለዘየአምን፡ በረድኤትከ፡ ዘኀይል፨
    - ወበጸሎትከ፡ አባ፡ እንተ፡ ታሠልጥ፡ ወትክል፨
    - ይቀውም፡ ገሃደ፡ በመካነ፡ ትምህርት፡ ልዑል፨
    - እንተ፡ የዐትብ፡ ገጸ፡ በትእምርተ፡ ቅዱስ፡ መስቀል፨
    - ወእምዝ፡ ያወሥእ፡ ወይብል፨
  2:
    - ሰላም፡ ለፅንሰትከ፡ በብስራተ፡ ዐቢይ፡ መልአክ፨
    - ዘይቀውም፡ ዘልፈ፡ በቅድመ፡ አምላክ፨
    - ኤዎስጣቴዎስ፡ ኅጠት፡ ወዘርእ፡ ቡሩክ፨
    - ብፅዓን፡ ለገራህትከ፡ እንተ፡ ኢነፍሖ፡ ደደክ፨
    - ወኢጠበቅዋ፡ ሙግሕያ፡ ወሦክ፨
  3:
    - ሰላም፡ ለልደትከ፡ እንተ፡ ኮኖሙ፡ ፍሥሓ፨
    - ለሥነ፡ ሕይወት፡ ወለአዝማዲሃ፨
    - ኤዎስጣቴዎስ፡ ሕፃን፡ ዘአርሳዕከ፡ ላሐ፨
    - አበውኡ፡ ለከ፡ ፍቁርየ፡ እምፍሬ፡ ከናፍር፡ አምኃ፨
    - ወዘማሕሌት፡ እሁበከ፡ ገርሃ፨
  4:
    - ሰላም፡ ለዝክረ፡ ስምከ፡ ከመ፡ ዝክረ፡ ማሕሌት፡ ሠናይ፨
    - እንተ፡ ጊዜ፡ ሀሎ፡ ስታይ፨
    - ኰናኔ፡ መኳንንት፡ አርባዕ፡ ኤዎስጣትዎስ፡ ፀሓይ፨
    - በሥነ፡ ዕበይከ፡ ይትፌሣሕ፡ ሰማይ፨
    - ወበስብሐቲከ፡ ትትኀሠይ፡ ቀላይ፨
  5:
    - ሰላም፡ ለሥዕርተ፡ ርእስከ፡ ዘሕበሪሁ፡ ጸሊም፨
    - ወድላሌሁ፡ አዳም፨
    - ኤዎስጣቴዎስ፡ ወሬዛ፡ ንኡሰ፡ መዋዕል፡ ወዓም፨
    - ከመ፡ ትባርከኒ፡ በበረከተ፡ አብ፡ ወእም፨
    - አስተኀይስ፡ ነገራተ፡ በልብከ፡ ዮም፨
  50:
    - ሰላም፡ ለግንዘተ፡ ሥጋከ፡ ለሊቀ፡ ጳጳሳት፡ በእዱ፨
    - ለእግዚአብሔር፡ በፈቃዱ፨
    - ለሰብአ፡ አርማንያ፡ ይቤሉ፡ ኵሎሙ፡ ለለ፡ አሐዱ፨
    - ምንትኑአ፡ ለማዕቀበ፡ እግዚእ፡ ዘብዱ፨
    - ዘክህለት፡ ባሕረ፡ ከመ፡ ታዕዱ፨
  51:
    - ሰላም፡ ለመቃብሪከ፡ ዘግሩም፡ ዕበያ፨
    - በቤተ፡ መርምህናም፡ ዘአርማንያ፨
    - ኤዎስጣቴዎስ፡ ነቢይ፡ ወሐዋርያ፨
    - ትበከየከ፡ ኢትዮጵያ፡ ለዘመጠነ፡ ዝ፡ ባሕርያ፨
    - ከመ፡ በከያ፡ ያዕቆብ፡ ለልያ፨
  52:
    - እግዚአብሔር፡ እግዚእ፡ እንዘ፡ ይሁበኒ፡ ቃለ፨
    - ስብሐታቲከ፡ ነበብኩ፡ አምጣነ፡ ብየ፡ ክሂለ፨
    - ኤዎስጣቴዎስ፡ ባርኮ፡ ወወስኮ፡ ኀይለ፨
    - ዘይስዕር፡ መንፈሰ፡ ደዌ፡ ወዘያጥኢ፡ አባለ፨
    - ወአጋንንተ፡ ዘይሬሲ፡ ጸበለ፨
tarafa_malke:
  1:
    - ሰላም፡ ለከ፡ ኤዎስጣቴዎስ፡ ሐመር፡ ወመንፈሳዊ፡ መልሕቅ፨
    - ለለ፡ ይነግዱ፡ ውስተ፡ ባሕር፡ ዕሙቅ፨
    - መዝኅን፡ ወመርሶ፡ ጽድቅ፨
  5:
    - ሰላም፡ ለከ፡ መንክራቲከ፡ ሰሚዐ፡ ትደንግፅ፡ እዝን፨
    - ወትትገሀሠከ፡ እንተ፡ ርእየት፡ ዐይን፨
    - እስመ፡ ብከ፡ ኀይለ፡ ሥልጣን፨
  6:
    - ሰላም፡ ለከ፡ አቅማሃ፡ ከናፍሪነ፡ እረር፨
    - ከመ፡ ክሬ፡ ስርናይ፡ ሥሙር፨
    - ሐረሳዊ፡ ትጉህ፡ ወመስተገብር፨
    - እስመ፡ በጽሐ፡ ጊዜ፡ ማዕረር፨
  7:
    - ሰላም፡ ለከ፡ ለለ፡ ንብለከ፡ ሰላመ፡ በቃለ፡ ዛቲ፡ ቡራኬ፨
    - ዝ፡ ውእቱ፡ ጊዜ፡ ቡራኬ፨
    - ነዓ፡ ነዓ፡ ለቡራኬ፨
    - እምኀቤነ፡ ተምኔትነ፡ ዝኬ፨
---