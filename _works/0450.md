---
type: malkəʾ

subjects: [alexius]

stanzas:
  1:
    - ሰላም፡ ለከ፡ ገብረ፡ ክርስቶስ፡ መናኔ፡ መርዐት፡ ወአገጽዎ፨
    - ወሐውዘ፡ ዓለም፡ ዘኢያፍተዎ፨
    - ፈጽሞ፡ ነገሩ፡ ኢክህሉ፡ እመ፡ ፈቀዱ፡ ለአለብዎ፨
    - ሰላመ፡ መልክኡሰ፡ አንሰ፡ ከመ፡ እዜኑ፡ ዜንዎ፨
    - ረትዐኒ፡ ጥቀ፡ እምጥንቱ፡ እትልዎ፨
  2:
    - ሰላም፡ ለዝክረ፡ ስምከ፡ ወለሥዕርተ፡ ርእስከ፡ ድሉል፨
    - ለርእስከኒ፡ ዘክላሌሁ፡ ምስሐል፨
    - ገብረ፡ ክርስቶስ፡ ብፁዕ፡ እንተ፡ ንእደከ፡ ወንጌል፨
    - ከመ፡ እንግር፡ ኂሩተከ፡ ነፋሰ፡ ልባዌ፡ ወቃል፨
    - በምድረ፡ ኅሊናየ፡ ትንፋሕ፡ ማርያም፡ ድንግል፨
  3:
    - ሰላም፡ ለገጽከ፡ ወለቀራንብቲከ፡ ካዕበ፨
    - ምስለ፡ አዕይትን፡ ወአእዛን፡ እለ፡ ይነብሩ፡ ቅሩበ፨
    - ገብረ፡ ክርስቶስ፡ ባሕርይ፡ እንተ፡ አልብከ፡ ሐሳበ፨
    - ጸውዐኒ፡ ለምስኪንከ፡ ጊዜ፡ ትገብር፡ ከብካበ፨
    - ወእምጥበብከ፡ ሊተ፡ ሀበኒ፡ ጥበበ፨
  14:
    - ሰላም፡ ለበድነ፡ ሥጋከ፡ ሊቀ፡ ጳጳሳት፡ ዘገነዛ፨
    - ለግንዘትከኒ፡ ወለመቃብሪከ፡ ገነተ፡ ዖዛ፨
    - ገብረ፡ ክርስቶስ፡ ጽጌ፡ ወጼና፡ ስኂን፡ ዘጠረጴዛ፨
    - ሶበ፡ አእመረት፡ ቃለ፡ ትእምርት፡ ወዘዚአከ፡ መዐዛ፨
    - እፎ፡ በከየት፡ እምከ፡ መርኬዛ፨
  15:
    - እንዘ፡ ኢያረትዕ፡ ቃለ፡ ወኢያእምር፡ ትርጓሜ፨
    - ናሁ፡ አብጻሕኩ፡ ለመልክእከ፡ እስከ፡ ፍጻሜ፨
    - ገብረ፡ ክርስቶስ፡ ጴጥሮስ፡ ወጳውሎስ፡ ዘብሔረ፡ ሮሜ፨
    - ከመ፡ እጠንቅቅ፡ በተአምኖ፡ ምግባረ፡ ዐዚዝ፡ ሱላሜ፨
    - ዓመተ፡ ትፍሥሕት፡ ሀበኒ፡ ወስከኒ፡ ዕድሜ፨
---