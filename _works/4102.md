---
type: poetry

titles:
  -
    gez: Laḥā Māryām
    en: Mourning of Mary

subjects: [mary]

stanzas:
  1:
    - ሰላም፡ ለጥንተ፡ ላሕኪ፡ በቤተ፡ ዮሐንስ፡ ወልድ፡ አመ፡ ኀወጸኪ፨
    - ዜና፡ እምዜና፡ ኢዮብ፡ ዘየአኪ፨
    - ኦእም፡ እመ፡ ኢየሱስ፡ መላኪ፨
    - ተማሕፀንኩ፡ በብካይኪ፡ ወበዘውዕየ፡ ከርሥኪ፨
    - ከመ፡ ትባልሕኒ፡ እምልሳን፡ ሐዋኪ፨
  2:
    - በሑረትኪ፡ እምቤተ፡ ዮሐንስ፡ ወልደ፡ ነጐድጓድ፨
    - ውስተ፡ ቀራንዮ፡ ዐጸድ፨
    - ከመ፡ ትነጽሪ፡ በግዐ፡ ዘአበጥዎ፡ አይሁድ፨
    - ተማሕፀንኩ፡ በክባይኪ፡ ወበላሕኪ፡ ክቡድ፨
    - እምገጸ፡ ሐመርየ፡ ይዝሐን፡ ዘሐዘን፡ ሞገድ፨
  30:
    - ኦኮ፡ ዘእክል፡ ነጊረ፡ ላሕኪ፡ ጥንቁቀ፨
    - ኀይለ፡ ሰማያት፡ ዘሆከ፡ ወዘጽንዐ፡ ምድር፡ አድለቅለቀ፨
    - ኀበ፡ ፀልቡ፡ ወልድኪ፡ ድንግል፡ እንዘ፡ ትቀውሚ፡ ልጹቀ፨
    - እምነ፡ ዐይንኪ፡ ጠብጣበ፡ አንብዕ፡ ዘወድቀ፨
    - መቃብረ፡ አበው፡ ከሠተ፡ ወኵኵሐ፡ ሰጠቀ፨
  31:
    - ህየንተ፡ በከይኪ፡ ፈድፉደ፡ ወአስቆቀውኪ፡ ብዙኀ፨
    - ሶበ፡ ነጸርኪ፡ በመስቀል፡ አእዳዊሁ፡ ስፉሐ፨
    - ተፈሥሒ፡ ማርያም፡ ዘኢየኀልቅ፡ ፍሥሓ፨
    - እለ፡ አላሐዉኪ፡ እስመ፡ ይላሕዉ፡ ላሐ፨
    - አመ፡ ይመጽእ፡ ወልድኪ፡ ከመ፡ ይግበር፡ ፍትሐ፨
---