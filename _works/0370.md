---
type: malkəʾ

subjects: [apostles]

stanzas:
  1:
    - እምአፈ፡ ልቡና፡ ዘይወፅዑ፡ ልሳናተ፡ ጥበብ፡ ወቃል፨
    - ጽልመተ፡ ኅሊናየ፡ ይብራህ፡ በመጽሔቶሙ፡ ጽዱል፨
    - ለሐዋርያተ፡ ክርስቶስ፡ እጽሕፍ፡ አምጣነ፡ ብየ፡ ክሂል፨
    - በቀለመ፡ ፍቅር፡ መልክአ፡ ጻማ፡ ወገድል፨
    - ዘይከውነነ፡ ማዕይት፡ እምሀጕል፨
  2:
    - ሰላም፡ ለዝክረ፡ ስምክሙ፡ እምቅድመ፡ ዓለማት፡ ዘጠበጠበ፨
    - በዐምደ፡ ወርቅ፡ ዘላዕሉ፡ እንዘ፡ ይኔጽር፡ ይቡበ፨
    - ሐዋርያተ፡ ክርስቶስ፡ እምአርዌ፡ ዘነሣእክሙ፡ ጥበበ፨
    - ወእምነ፡ ርግብ፡ ተየውሆ፡ መንፈስ፡ ካዕበ፨
    - ታፈደፍዱ፡ ጽድቀ፡ ወትነሥኡ፡ ዐስበ፨
  26:
    - ሰላም፡ ለመቃብሪክሙ፡ እንተ፡ ይእቲ፡ ሰሌዳ፨
    - ሞገሰ፡ ረድኤት፡ ዘየዐውዳ፨
    - ሐዋርያተ፡ ክርስቶስ፡ ሰማዕታት፡ አብያጸ፡ ጊዮርጊስ፡ ዘልዳ፨
    - ጸሐፍዋ፡ በልብክሙ፡ ለማሕሌትየ፡ እንግዳ፨
    - ከመ፡ ማርያም፡ ጸሐፈት፡ ነገሮ፡ ለወልዳ፨
  27:
    - አምኃ፡ ስብሐት፡ ሕጹጽ፡ ወአኮ፡ ፍድፉዴ፨
    - ለቃልክሙ፡ እስመ፡ በርዴ፨
    - ሐዋርያተ፡ ክርስቶስ፡ ተንብሉ፡ ኵልክሙ፡ በኢቡአዴ፨
    - ቅድመ፡ እግዚእክሙ፡ በቃልክሙ፡ አዋዴ፨
    - ከመ፡ ያርኁ፡ ሊተ፡ ዘገነት፡ ዴዴ፨
  29:
    - ስብሐት፡ ይደሉ፡ ለሥላሴ፡ ለልብየ፡ ዘመአዶ፨
    - በሰዋስወ፡ ብርሃን፡ ወሪዶ፨
    - ለሐዋርያተ፡ ክርስቶስ፡ እጽሕፍ፡ ዜና፡ ኂሩቶሙ፡ በአንጐድጕዶ፨
    - ይስምዕ፡ በአናቶት፡ ወበመድብያ፡ ተምኢዶ፨
    - ከመ፡ ባህለ፡ ትንቢት፡ ተአምኅ፡ ዘሐጌ፡ ወሀዶ፨
  30:
    - ሠለስተ፡ ይምንየ፡ ሠለስተ፡ ጽግምየ፨
    - ሠለስተ፡ ቅድሜየ፡ ሠለስተ፡ ድኅሬየ፨
    - ሐዋርያተ፡ ክርስቶስ፡ ቡሩካን፡ ንዑ፡ ኀቤየ፨
    - ከመ፡ ትፈጽሙ፡ መፍቅደ፡ ልብየ፨
    - ወከመ፡ ትፅብዑ፡ ለብእሲ፡ ፀርየ፨
---