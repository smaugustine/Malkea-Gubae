---
type: malkəʾ

chaine: [23]
habtemichael: [175, 176]

subjects: [nativity-mary]

stanzas:
  1:
    - ሰላም፡ ሰላም፡ ለልደትኪ፡ መንፈሳዊ፨
    - ዘተወጥነ፡ ቦቱ፡ ሕይወተ፡ አዳም፡ ቀዳማዊ፨
    - ማርያም፡ ድንግል፡ ማርያም፡ እመ፡ ማሕየዊ፨
    - ኪዳነ፡ ልደትኪ፡ ነፍሳተ፡ ብዙኃን፡ ቤዛዊ፨
    - ወዝክረ፡ ስምኪ፡ ለዓለም፡ ሀላዊ፨
  2:
    - ሰላም፡ ለልደትኪ፡ ዕለተ፡ መድኃኒት፡ ወአድኅኖ፨
    - ማርያም፡ ድንግል፡ ሶበ፡ እጼውዐኪ፡ በተአምኖ፨
    - ለለ፡ ዕለቱ፡ ኀቤየ፡ መልአከ፡ ረድኤትኪ፡ ይትፈኖ
    - ለአፅመ፡ ዮሴፍ፡ ዘተኀጥአ፡ ኀበ፡ ንጉሠ፡ ግብጽ፡ ደፈኖ፨
    - ከመ፡ ተፈነወ፡ መልአክ፡ ያርኢ፡ መካኖ፨
  12:
    - ሰላም፡ ለልደትኪ፡ እግዝእትየ፡ ማርያም፨
    - ቤዛዊተ፡ ኵሉ፡ ዓለም፨
    - ቀርነ፡ ንጽሕ፡ ልዕልት፡ እስክነ፡ አርያም፨
    - ውግዒዮሙ፡ ለአፅራርየ፡ ለእለ፡ ከዋላ፡ ወፍጽም፨
    - ወለእለሂ፡ በየማን፡ ወፅጋም፨
  15:
    - ሰላም፡ ለልደትኪ፡ እምነ፡ ድኁኃን፡ አድባር፨
    - ለቤዝዎ፡ ኵሉ፡ ፍጡር፨
    - ማርያም፡ ዘኮንኪ፡ ንግሥተ፡ ሰማያት፡ ወምድር፨
    - በእንተዝ፡ ይዌድሰኪ፡ በቃለ፡ ሐዋዝ፡ ምዝሙር፨
    - ኤልያስ፡ በታቦር፡ ወሙሴ፡ በዳብር፨
  16:
    - ሶበ፡ ኢተወለድኪ፡ እግዝእትየ፡ እምሐቌ፡ ኢያቄም፡ ወሐና፨
    - መኑ፡ እምድኅነ፡ እምኀጢአት፡ ወእሙስና፨
    - ማርያም፡ ጳጦስ፡ እሳተ፡ ሲና፨
    - ዘየዐውዶ፡ ሱራሄ፡ ከመ፡ ቅስተ፡ ደመና፨
    - ሠረቀ፡ እምኔኪ፡ ለዓለም፡ ብርሃና፨
  17:
    - እምቤተ፡ ሌዊ፡ ወሜልኪ፡ ወእምቤተ፡ ዳዊት፡ መላኪ፨
    - ማርያም፡ ድንግል፡ እንተ፡ ተወለድኪ፨
    - ቅድስተ፡ ቅዱሳን፡ ይብሉኪ፡ እንዘ፡ ይዌድሱኪ፨
    - አዳምሃ፡ ይመስል፡ ቆምኪ፨
    - ከመ፡ ፍሕሶ፡ ቀይሕ፡ ከናፍርኪ፡ ሮማን፡ መላትሕኪ፨
    - እለ፡ ሱራፌል፡ ይሴብሑኪ፡ ወኪሩቤል፡ ይቄድሱኪ፨
---