---
type: malkəʾ

habtemichael: [264]

subjects: [tawalda-madhen-d-kesahe]

stanzas:
  1:
    - ሰላም፡ ለዝክረ፡ ስምከ፡ ምስለ፡ ስመ፡ ወልድ፡ ዘተዛወገ፨
    - ወግብረ፡ ተወልዶ፡ ኢኀደገ፨
    - ተወልደ፡ መድኅን፡ አብሳዲ፡ እንተ፡ መሀረከ፡ ሕገ፨
    - ዘካርያስ፡ ወልደ፡ አብሳዲ፡ ጽሩይ፡ ማይ፡ ዘኢተሀምገ፨
    - እማየ፡ ጸሎት፡ ዘኖኅ፡ አኮኑ፡ ኢነትገ፨
  43:
    - ሰላም፡ ለመቃብሪከ፡ በደብረ፡ ማርያም፡ ደብረ፡ ክሳሄ፨
    - ዘይምዕዝ፡ እም፡ አፈወ፡ ርሔ፨
    - ተወልደ፡ መድኅን፡ ግብርከ፡ እንተ፡ ያበዝኅ፡ ርኅራኄ፨
    - ምርሐነ፡ ውስተ፡ ከብካብ፡ ወአምኀነ፡ እማኄ፨
    - ከመ፡ በአፍአ፡ ኢንቁም፡ በዘይኴንን፡ ኤሎሄ፨
  44:
    - ናሁ፡ ፈጸምኩ፡ አርብዓ፡ ወአርባዕተ፨
    - ድርሳነ፡ መልክእከ፡ እጽሕፍ፡ ወዘቅዱሳን፡ ማሕሌተ፨
    - ዘትቀውም፡ ቅድመ፡ ፈጣሪ፡ ተወልደ፡ መድኅን፡ አንተ፨
    - አቁመነ፡ ለኃጥኣን፡ ምድረ፡ ቅዱሳን፡ ገነተ፨
    - እስመ፡ ቃለ፡ ጽድቅከ፡ ነሥአ፡ ዘአበው፡ ርስተ፨
  45:
    - ኦአምላከ፡ አቡነ፡ ተወልደ፡ መድኅን፨
    - ዕቀበነ፡ ወአድኅነነ፡ እመከራ፡ ሥጋ፡ ምኑን፨
    - ወእመከራ፡ ነፍስ፡ ዘደይን፨
    - ከመ፡ ንድኀን፡ እምሐዘን፨
    - ለአግብርቲከ፡ ምእመናት፡ ወምእመናን፨
---