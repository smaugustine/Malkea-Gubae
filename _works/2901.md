---
type: malkəʾ

chaine: [182]

subjects: [abraham, isaac, jacob]

stanzas:
  1:
    - ሰላም፡ ለዝክረ፡ ስምከ፡ ወለሥዕርትክሙ፡ በፍቅድ፨
    - ለርእስክሙ፡ ሰላም፡ ወለገጽክሙ፡ ጽሑድ፨
    - አብርሃም፡ ይስሐቅ፡ ወያዕቆብ፡ ዘቤተ፡ አእምሮ፡ ፍድፉድ፨
    - ይትቀሰም፡ አእምሮትየ፡ በልሳንክሙ፡ እድ፨
    - ጊዜ፡ አልጸቀ፡ ወበጽሐ፡ ገሚድ፨
  2:
    - ሰላም፡ ለቀራንብቲክሙ፡ ወለአዕይንቲክሙ፡ ፍሡሓን፨
    - ለአእዛኒክሙ፡ ሰላም፡ ወለመላትሒክሙ፡ ሮማን፨
    - አብርሃም፡ ይስሐቅ፡ ወያዕቆብ፡ አፈዋተ፡ ከርቤ፡ ወልብን፨
    - ከመ፡ ትባርኩኒ፡ በቡራኬ፡ ኵሉ፡ ጻድቃን፨
    - ንዑኬ፡ አጋእዝትየ፡ ውተዛ፡ መካን፨
  14:
    - ሰላም፡ ለፀአተ፡ ነፍስክሙ፡ ዘኢያደንገፃ፡ መስቴማ፨
    - ለበድነ፡ ሥጋክሙ፡ ወለግንዘትክሙ፡ ወለመቃብሪክሙ፡ እንተ፡ ይእቲ፡ ሰቂማ፨
    - አብርሃም፡ ይስሐቅ፡ ወያዕቆብ፡ ልቡሳነ፡ ዕበይ፡ ወግርማ፨
    - ለነፍስየ፡ ራኄል፡ በጌጋይ፡ ምልእተ፡ ሰቆቃው፡ ወፃማ፨
    - አንግፍዋ፡ በኃሤት፡ ኢትብኪ፡ በራማ፨
  15:
    - እንበለ፡ ምግባር፡ ወገድል፡ ለወልድክሙ፡ ሐካይ፨
    - በረድኤትክሙ፡ እርፍቅ፡ ምስለ፡ አልዓዛር፡ ነዳይ፨
    - አብርሃም፡ ይስሐቅ፡ ወያዕቆብ፡ መኰንነ፡ መዓልት፡ ፀሓይ፨
    - ሰአሉ፡ ሊተ፡ ገጣሪ፡ መስተስርየ፡ ኵሉ፡ ጌጋይ፨
    - ከመ፡ ያንጽሀኒ፡ በመንፈስ፡ ወማይ፨
---