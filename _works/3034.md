---
type: quasi-malkəʾ

chaine: [314]

titles:
  -
    gez: Malkəʾa Ləssān
    en: Image of the Tongue
  -
    gez: Ləssāna Sabəʾ
    en: Tongue of Men
  -
    gez: Malkəʾa Ləssāna Sabəʾ
    en: Image of the Tongue of Men

subjects: [jesus]

stanzas:
  1:
    - ናሁ፡ ተማሕፀንኩ፡ በሆህያተ፡ ስምከ፡ ካፍ፨
    - ወበቀዳማይ፡ የውጣ፡ ዘጥንተ፡ ፊደሎን፡ አሌፍ፨
    - ከመ፡ ታድኅነኒ፡ ክርስቶስ፡ እምትንሣኤ፡ ልሳን፡ ወአፍ፨
    - እስመ፡ ልሳን፡ ቀተሎሙ፡ ለማኅበረ፡ ሰማዕት፡ አእላፍ፨
    - በነገረ፡ ውዴት፡ ጽኑዕ፡ ዘይበልሕ፡ እምሰይፍ፨
  2:
    - ተማሕፀንኩ፡ በፀዓትከ፡ እምባሕርየ፡ አብ፡ ወላዲ፨
    - ወበንብረትከ፡ እምቅድም፡ ለዓለመ፡ ዓለም፡ ወዓዲ፨
    - ከመ፡ ታድኅነኒ፡ ክርስቶስ፡ እማዕገተ፡ ልሳን፡ ረዋዲ፨
    - ለዳንኤል፡ ዘአድኀንኮ፡ እምናቡከደነጾር፡ ከሀዲ፨
    - አመ፡ አኃዊሁ፡ ተወድዩ፡ በእሳት፡ ነዳዲ፨
  36:
    - ተማሕፀንኩ፡ በልሳንከ፡ ወእምልሳነ፡ ሰብእ፡ ነኪራን፨
    - አድኅነኒ፡ ክርስቶስ፡ በመስቀልከ፡ መድኅን፨
    - እስመ፡ እምልሳን፡ ውእቱ፡ ሙፃአ፡ ኵሉ፡ ኀዘን፨ 
    - ሶበሰ፡ ኢተፈጥረ፡ ለተናግሮ፡ ልሳን፨
    - አስሕቶተ፡ አዳም፡ በምንት፡ እምክህለ፡ ሰይጣን፨
  37:
    - እምደቂቀ፡ አዳም፡ ወሔዋን፡ ዘአምሠጠ፡ መኑ፨
    - እምልሳነ፡ ርእሱ፡ ቀታሊ፡ ወእምልሳነ፡ ሰብእ፡ ካልአኑ፨
    - እንዳዒ፡ አጋቶን፡ ወጠቢባነ፡ ጽድቅ፡ እለ፡ ፌባኑ፨ 
    - አብድሰ፡ እመ፡ አርመመ፡ ልሳኑ፨
    - በአጻብዒሁ፡ ይኤምር፡ ወይቀጽብ፡ በዓይኑ፨
  38:
    - ኵሉ፡ ነገር፡ እምአንቀጸ፡ ልሳን፡ ይወፅእ፨ 
    - እመኒ፡ ዘሰላም፡ ወእመኒ፡ ዘጽልእ፨ 
    - ወሐዋርያት፡ ይቤሉ፡ በመልእክተ፡ ያዕቆብ፡ ረድእ፨
    - ባቲ፡ ንባርኮ፡ ለእግዚአብሔር፡ እግዚእ፨
    - ወባቲ፡ ንረግሞ፡ ለእኁነ፡ ሰብእ፨
  39:
    - ኵሉ፡ ይገርር፡ ለዘመደ፡ ሰብእ፡ መዋቲ፨
    - እስከ፡ አራዊት፡ ወአእዋፍ፡ ወእንሰሳ፡ ቀላይ፡ ኢተአታቲ፨ 
    - ልሳነ፡ ዚአነሰ፡ አባለ፡ ዘማ፡ አሐቲ፨ 
    - አልቦ፡ ዘይክል፡ አግርሮታ፡ እስመ፡ እኪት፡ ይእቲ፨
    - ወነፍሰ፡ ንጹሐን፡ ዘይቀትል፡ ኅምዘ፡ ሞት፡ ባቲ፨
  40:
    - እስፍንተ፡ ንዜኑ፡ እከያቲሃ፡ ለልሳን፨
    - ወበእንተዝ፡ ኃደግነ፡ አንኆተ፡ ዝንቱ፡ ድርሳን፨
    - ኅድጉሰ፡ ዘለፋ፡ መዋቲ፡ ምኑን፨
    - ዲበ፡ መንፈስ፡ ቅዱስኒ፡ ዘየዓውዶ፡ ብርሃን፨
    - ባቲ፡ ጽርፈት፡ ነበቡ፡ ዕልዋን፨
  41:
    - ኣአኵተከ፡ እግዚኦ፡ እማዕምቀ፡ ልብየ፡ አእኳቲ፨ 
    - አምጣነ፡ ህልው፡ አነ፡ በልባዊ፡ ሥጋ፡ መዋቲ፨
    - ለዘአድኃንከኒ፡ ክርስቶስ፡ እምልሳነ፡ ዓለም፡ ኢተአታቲ፨ 
    - ፍጹመ፡ ትኩን፡ ባሕቱ፡ ወኢትትርፍከ፡ አሐቲ፨
    - በዕለተ፡ ኵነኔ፡ መሐራ፡ ለነፍስየ፡ ዛቲ፨
---