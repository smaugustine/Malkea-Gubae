---
type: quasi-malkəʾ

titles:
  -
    gez: Malkəʾa Wəʿyata ʿAḍmu la-Giyorgis
    en: Image of the Burning of the Bones of George

subjects: [george]

stanzas:
  1:
    - ሰላም፡ ለውዕየተ፡ ዐፅምከ፡ በትግርምተ፡ እሳት፡ ውዑይ፨
    - ኀበ፡ ተጋብዑ፡ ደርገ፡ ሠራዊተ፡ ንጉሥ፡ ጊጉይ፨
    - ጊዮርጊስ፡ ጳዝዮን፡ ዘአርአያከ፡ ልሑይ፨
    - ይትሜነዮ፡ አጥርዮተከ፡ እምኵሉ፡ ንዋይ፨
    - በሰፍሐ፡ ምድር፡ እለ፡ ሀለዉ፡ ወልዑል፡ ሰማይ፨
  2:
    - ሰላም፡ ለውዕየተ፡ ዐፅምከ፡ ዋዕየ፡ መከራ፡ ዘረከቦ፨
    - ወለበድነ፡ ሥጋከ፡ ንጹሕ፡ አመ፡ ኀይለ፡ እሳት፡ አጽሐቦ፨
    - ንጉሠ፡ አምልኮ፡ ጊዮርጊስ፡ አክሊለ፡ በረከት፡ ዘቦ፨
    - መፍትው፡ ለከ፡ በይነዝ፡ ለቅኑይከ፡ ተተሀቦ፨
    - ዘመነ፡ ፍሥሐ፡ ሕጡአ፡ ፍቅድ፡ ዘኃዘን፡ አልቦ፨
  14:
    - ሰላም፡ ለውዕየተ፡ ዐፅምከ፡ ሥርግወ፡ ነበልባል፡ ቅዳሴ፨
    - ለፍልሰተ፡ ሥጋከኒ፡ በዓለ፡ ብዙኅ፡ ውዳሴ፨
    - እስመ፡ ጊዮርጊስ፡ በጸጋ፡ አምላከ፡ ዓለም፡ ረምሴ፨
    - አንተ፡ ውእቱ፡ ዳግማይ፡ ሙሴ፨
    - አንተ፡ ለእስራኤል፡ መስፍኖሙ፡ አውሴ፨
  15:
    - በኀይልከ፡ ጊዮርጊስ፡ እምስካቦሙ፡ ተንሥኡ፨
    - ሙታነ፡ ፸አሱሩ፡ ወሰብኡ፨
    - አመ፡ መግነንጥዮን፡ ይቤ፡ ወዱድያኖስ፡ ካልኡ፨
    - አአምን፡ በአምላክከ፡ በኀይሉ፡ ወበጽንዑ፨
    - ሶበ፡ ምዉታን፡ ሕይወተ፡ አድምዑ፨
---