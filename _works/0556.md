---
type: malkəʾ

habtemichael: [204]

subjects: [philip]

masgabbiya:
  1:
    - ኀረየ፡ ዐሠርተ፡ ወክልኤተ፡ ሐዋርያተ፨
    - ሤሞሙ፡ ኖሎተ፨
    - ይቤሎሙ፡ ኢየሱስ፡ ዘኪያክሙ፡ ሰምዐ፨
    - ኪያየ፡ ሰምዐ፡ ሰሞዖ፡ ለዘፈነወኒ፨
stanzas:
  1:
    - ሰላም፡ ለዝክረ፡ ስምከ፡ በስብከተ፡ አበው፡ ዘተነቅበ፨
    - ወበሐብለ፡ ወንጌል፡ ዘተስሕበ፨
    - ነጋዴ፡ ሃይማኖት፡ ፊልጶስ፡ ዘኢታነትግ፡ ሐሳበ፨
    - መዝገብሰ፡ ለእመ፡ ኮነ፡ ዕጹበ፨
    - ከመ፡ ነዳይ፡ ብልጣሶር፡ በአፍአ፡ ተረክበ፨
  24:
    - ሰላም፡ ለመቃብሪከ፡ ገራህተ፡ አያይ፡ አምሳላ፨
    - ወለፍልሰትከ፡ ሰላም፡ ሥርጉተ፡ ነበልባል፡ ጽጌ፡ ደንጐላ፨
    - መላሔ፡ ኀጣውእ፡ ፊልጶስ፡ በሰይፈ፡ ሃይማኖት፡ ዕፀወ፡ ሰግላ፨
    - ምጥቀኒ፡ በኪዳንከ፡ እምነ፡ ደይነ፡ ሞት፡ ቈላ፨
    - ወበግበ፡ ዕልወት፡ ምስሌከ፡ ኢይግበር፡ መሐላ፨
  25:
    - ተወከፍ፡ ሰላምየ፡ ዘንተ፡ ስብሐተ፡ በኢዝንጋዔ፨
    - እንተ፡ ይጥዕም፡ ለጕርዔ፨
    - ፊልጶስ፡ ኵነኒ፡ በኪዳንከ፡ ረዳኤ፨
    - እስመ፡ ምስካይይአ፡ ኀበ፡ ጸዋዕኩ፡ ጽዋዔ፨
    - ወበእንተዝ፡ ኀሠሥኩ፡ ኪያከ፡ መንሥኤ፨
---