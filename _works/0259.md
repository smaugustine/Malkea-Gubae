---
type: malkəʾ

subjects: [sakuel]

stanzas:
  1:
    - እምፍሬ፡ ከናፍርየ፡ ኅዳጠ፡ ወአኮ፡ ብዙኀ፨
    - በአምጣነ፡ እክል፡ በጺሐ፨
    - ለመልክእከ፡ ሳቁኤል፡ ኣቄርብ፡ አምኃ፨
    - መክሥተ፡ አፉየ፡ ረሲ፡ ንጹሐ፨
    - ወለልሳንየ፡ እማእስር፡ ፍትሐ፨
  2:
    - ሰላም፡ እብል፡ ርእሰ፡ ቀዳማዌ፨
    - ዘመልክእከ፡ ሠርዌ፨
    - መልአከ፡ መንፈስ፡ ሳቁኤል፡ ወአኮ፡ መልአከ፡ ሥጋዌ፨
    - አንብር፡ ዲበ፡ ርእስየ፡ አክሊለ፡ ሃይማኖት፡ ማሕየዌ፨
    - ዘአሜ፡ ከብካብ፡ እትመሰል፡ መርዓዌ፨
  33:
    - ሰላም፡ ለቆምከ፡ ዘሐዋዝ፡ ሳርኁ፨
    - ወሞገሰ፡ ግርማሁ፨
    - ለእግዚአብሔር፡ በቅዱሳኒሁ፨
    - አባእ፡ ውስቴቶን፡ ወእግነይ፡ ቅድሜሁ፨
    - አናቅጸ፡ ጽድቅ፡ ሊተ፡ ሳቁኤል፡ አርኁ፨
  34:
    - ቃለ፡ ተጋንዮ፡ አብጻሕኩ፡ ለመልክእከ፡ እንግልጋ፨
    - ለለ፡ አሐቲ፡ በበ፡ መዐርጋ፨
    - ሳቁኤል፡ ተወከፍ፡ አስተዐ፡ ዕበይከ፡ ጸጋ፨
    - ፍጹመ፡ ይኩን፡ በኀቤከ፡ ወኢይኩን፡ ንትጋ፨
    - እስመ፡ መንፈስ፡ ይፈቅድ፡ ወይደክም፡ ሥጋ፨
---