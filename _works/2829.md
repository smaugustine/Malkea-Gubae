---
type: malkəʾ

chaine: [113]

subjects: [thaddeus]

stanzas:
  1:
    - ሰላም፡ ለዕለተ፡ ፅንስከ፡ እግዚአብሔር፡ ዘባረካ፨
    - ወለልደትከ፡ ክቡር፡ በዓለ፡ ምእመናን፡ ፋሲካ፨
    - ለገራህተ፡ ኀይል፡ ታዴዎስ፡ አመ፡ ምስለ፡ ጴጥሮስ፡ ሐወጽካ፨
    - በትፍሥሕት፡ ቦአ፡ ሐረሳዊ፡ ውሣጤ፡ ማዕረር፡ ታዕካ፨
    - ከመ፡ ይትፌሥሑ፡ ሠራዊት፡ በብዙኅ፡ ምህርካ፨
  2:
    - ሰላም፡ ለዝክረ፡ አስማቲከ፡ ቀዳማዊ፡ ወደኅራዊ፨
    - ምስለ፡ ሥዕርትከ፡ ወርእስከ፡ ዘመልዕልተ፡ ገጽ፡ ሐላዊ፨
    - ይሁዳ፡ ታዴዎስ፡ ረድአ፡ ኢየሱስ፡ ናዝራዊ፨
    - ረጸየኒ፡ ረድአ፡ ዘነሣእከ፡ ጸጋ፡ መንፈስ፡ ቅዱስ፡ ማሕየዊ፨
    - አምጣነ፡ በጸጋ፡ ትጼጉ፡ ለኵሉ፡ ዘይደዊ፨
  15:
    - ሰላም፡ ለሰኳንዊከ፡ ወለመከየድከ፡ ዓለማተ፨
    - በኀይለ፡ አፃብዕ፡ ለምሕሮ፡ እለ፡ አዝለፋ፡ ዑደተ፨
    - ኢያሱ፡ ታዴዎስ፡ ከንዓንሃ፡ ኀጢአተ፨
    - በኲናተ፡ ስርያት፡ ቅትል፡ ታውርሰነ፡ ሰማያዊተ፨
    - ርስተ፡ እስመ፡ ድኅረ፡ ሙሴ፡ ለሕዝብ፡ መልአክነ፡ አንተ፨
  18:
    - ሰላም፡ ለግንዘተ፡ ሥጋከ፡ ወለመቃብሪከ፡ ዘፈወሰ፨
    - እምነ፡ ሕማማት፡ ክልኤ፡ ሥጋ፡ ወነፍስ፨
    - ነዳየ፡ ዓለም፡ ታዴዎስ፡ እመ፡ ትረክብ፡ ንጉሠ፨
    - አርእየኒ፡ ለወልድከ፡ ማኅደረከ፡ ቅዱስ፨
    - ወእምነ፡ ዕርቃን፡ ክድነኒ፡ ብርሃነከ፡ ልብሰ፨
  19:
    - ሰላም፡ ለዕለተ፡ ዕረፍትከ፡ እንዘ፡ ተኀድግ፡ ስራኀ፨
    - ወለትንሣኤከ፡ ድኅረ፡ በዕለተ፡ ላሕ፡ ወፍሥሓ፨
    - በዓለም፡ ታዴዎስ፡ ዘተኰነንከ፡ ብዙኀ፨
    - ትኴንን፡ ኀያላነ፡ ወመኰንነ፡ ያርብሐ፨
    - እስመ፡ ንጉሠ፡ ፍትሕ፡ ለከ፡ ያገብእ፡ ፍትሐ፨
  20:
    - አምኃ፡ ስብሐት፡ ኅዳጠ፡ እስመ፡ አቅረብኩ፡ ለስብሐቲከ፡ ንጉሥ፨
    - እንዘ፡ እጼዐር፡ ፈድፉደ፡ በሕማመ፡ ሥጋ፡ ወነፍስ፨
    - ባርከኒ፡ ታዴዎስ፡ በበረከትከ፡ ፈውስ፨
    - እምነ፡ አብዕልት፡ ከመ፡ ባረከ፡ ክርስቶስ፨
    - ለበዓልተ፡ ኅዳጥ፡ ንዋይ፡ ዘባቲ፡ ተፅናስ፨
---