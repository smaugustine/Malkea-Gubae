---
type: malkəʾ

habtemichael: [74]

subjects: [love]

stanzas:
  1:
    - ፍታሕ፡ ሊተ፡ ጰራቅሊጦስ፡ ዘልሳንየ፡ ማእሰረ፨
    - ትሩፋቲሃ፡ ለፍቅር፡ እስመ፡ እፈቅድ፡ ነጊረ፨
    - አኮኑ፡ ኀይልከ፡ ገባሪ፡ ከመ፡ ፈቀደ፡ ወሠምረ፨
    - ቦ፡ ጊዜ፡ በልሳን፡ አመ፡ ይዘረወ፡ አህጉረ፨
    - ወቦ፡ ጊዜ፡ አመ፡ ረሰዩ፡ አሐደ፡ ማኅበረ፨
  5:
    - ሰላም፡ ለዝክረ፡ ስምኪ፡ ከመ፡ ቃለ፡ ዮሐንስ፡ ማሪ፨
    - እንተ፡ ተጸውዐ፡ ቦቱ፡ እግዚአብሔር፡ ፈጣሪ፨
    - አሰረ፡ እግዚእነ፡ ፍቅር፡ መራኂተ፡ መምህር፡ ወተመሃሪ፨
    - በወርኅኪ፡ ወርኀ፡ ወንጌል፡ ዘትእዛዘ፡ ሕጉ፡ መሓሪ፨
    - አልቦ፡ አግዓዚ፡ ወአልቦ፡ ነባሪ፨
  54:
    - ሰላ፡ ለመግነዘ፡ ሥጋኪ፡ ኒቆዲሞስ፡ ዘአምዐዞ፨
    - አሠንዮተ፡ እስከ፡ በድን፡ መጽሐፍኪ፡ እስመ፡ አዘዞ፨
    - ፈታዊተ፡ ሰላም፡ ፍቅር፡ እንተ፡ ኢትፈቅዲ፡ ተጋእዞ፨
    - ሶበሰ፡ ሣህልኪ፡ ለብእሲ፡ እመከራ፡ ዘመን፡ አግዐዞ፨
    - ኀዘኖ፡ ይረስዕ፡ ወኵሎ፡ ትካዞ፨
  58:
    - ጰራቅሊጦስ፡ ይብል፡ በእንቲአየ፡ እስመ፡ አፈድፈድከ፡ አንተ፨
    - እምናናቲሃ፡ ለፍቅር፡ ዘወሀብኩከ፡ ንስቲተ፨
    - በዝየ፡ ሥራዕ፡ ለንግደትከ፡ ዕረፍተ፨
    - ምእመነ፡ ኮንከ፡ በውሑድ፡ ወኢደፈንከ፡ መክሊተ፨
    - ውስተ፡ ፍሥሓሃ፡ ለእግዝእትከ፡ ተወፈይ፡ መባሕተ፨
---