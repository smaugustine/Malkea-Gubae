---
type: malkəʾ

subjects: [daneel-gadama-dabone]

stanzas:
  1:
    - በስመ፡ እግዚአብሔር፡ ሥሉስ፡ ወበቃለ፡ ስሙ፡ ዘኦ፨
    - ወበስመ፡ ማርያም፡ ድንግል፡ እመ፡ ወጠንኩ፡ እምልኦ፨
    - ዘመደ፡ ቅዱሳን፡ ዳንኤል፡ ዘለባሕረ፡ ጥበብ፡ ትበውኦ፨
    - በሎ፡ ለእግዚእየ፡ እግዚኦ፡ እግዚኦ፨
    - ለዘይነብብ፡ መልክእየ፡ በጸጋ፡ ርድኦ፨
  2:
    - ሰላም፡ ለዝክረ፡ ስምከ፡ ዝክረ፡ እምሔው፡ ዘነሥአ፨
    - ለሐቂፈ፡ አምላክ፡ ቡሩክ፡ ዘእመንበሩ፡ ተንሥአ፨
    - በዑለ፡ ትሩፋት፡ ዳንኤል፡ እንተ፡ ትጼጉ፡ ምሉአ፨
    - አውፅእ፡ እምላዕሌየ፡ እመ፡ ውስተ፡ ልብየ፡ ቦአ፨
    - ከመ፡ እግዚእከ፡ እምኀጥእት፡ ጋኔነ፡ አውፅአ፨
  46:
    - ሰላም፡ ለመቃብሪከ፡ በዘደቦኔ፡ ገዳም፨
    - ገዳመ፡ ብዙኅ፡ ሰላም፨
    - ጸዋሬ፡ መስቀሉ፡ ዳንኤል፡ ለወልደ፡ ድንግል፡ ማርያም፨
    - አንግፈነ፡ በጸሎትከ፡ ለእለ፡ በሥጋ፡ ወዐፅም፨
    - እስመ፡ ይጸንሑነ፡ ለመሲጥ፡ በኵሉ፡ አእዋም፨
  47:
    - ሰላም፡ ለትንሣኤከ፡ በአመ፡ ይትነፋሕ፡ ቀርን፨
    - በአፈ፡ ሚካኤል፡ መስፍን፨
    - አመ፡ ክርስቶስ፡ ያቀውም፡ አባግዒሁ፡ በይምን፨
    - ዐሥረነ፡ በኪዳንከ፡ በዘወሀበከ፡ መድኅን፨
    - ከመ፡ ገጻቲሃ፡ ኢንርአይ፡ ለጸዋግ፡ ደይን፨
  48:
    - አምኃ፡ ስብሕት፡ አቅረብኩ፡ መጠነ፡ ዐቅምየ፡ ሊተ፨
    - ለክብረ፡ ክቡር፡ ጽድቅከ፡ እንዘ፡ ኣቄርብ፡ ስብሐተ፨
    - ማእምረ፡ ኅቡእ፡ ዳንኤል፡ መናዝዘ፡ ሕዙን፡ አንተ፨
    - እንበለ፡ ትትሐየይ፡ ሕቀ፡ እንተ፡ አቅረብኩ፡ ንስቲተ፨
    - በመንግሥተ፡ ሰማይ፡ ምስሌከ፡ ሀበኒ፡ ሕይወተ፨
  49:
    - ዳንኤል፡ አቡነ፡ ሰባኬ፡ ኤርትራ፡ መካን፨
    - ከመ፡ ዘሰበኩ፡ ቅድመ፡ ተወልደ፡ መድኅን፡ ወስምዖን፨
    - ዘገዳመ፡ ደቦኔ፡ ዳንኤል፡ ካልኣ፡ ዳንኤል፡ ረባን፨
    - እስየኒ፡ ለገብርከ፡ ህየንተ፡ ድርሳን፨
    - ዘአቅረብኩ፡ ለከ፡ አርብዐ፡ ወሳምን፨
---