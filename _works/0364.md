---
type: malkəʾ

habtemichael: [65]

subjects: [anthony]

stanzas:
  1:
    - ለዕሩቀ፡ አካል፡ ወልድከ፡ እምለቢሰ፡ ጸጋ፡ መንዲል፨
    - መክሥተ፡ ልቡና፡ ትኩነኒ፡ ፀምረ፡ ጌዴዎን፡ ድንግል፨
    - መጠነ፡ ተክህለኒ፡ እጽሐፍ፡ በሰሌዳ፡ ንባብ፡ ወቃል፨
    - ዘዚአከ፡ አባ፡ መጽሐፈ፡ ዜና፡ ወገድል፨
    - ምዑዘ፡ ምግባር፡ እንጦንዮስ፡ ኮል፨
  2:
    - ሰላም፡ ለዝክረ፡ ስምከ፡ ልዑለ፡ ዝክር፡ ወዜና፨
    - ወለሥዕርትከ፡ ሐመልማል፡ ለምድረ፡ ርእስከ፡ ዘይከድና፨
    - እንጦንዮስ፡ ጴጥሮስ፡ ሰራዔ፡ ሕገ፡ ጾም፡ ወቀኖና፨
    - ለሥጋከ፡ ጥቀ፡ አሰርኮ፡ በጋጋ፡ ኀጺን፡ ጽሙና፨
    - እስመ፡ ለነፍስከ፡ አእመርከ፡ መጠና፨
  28:
    - እስኩ፡ ኢይትርፍ፡ ዐስበ፡ ተቀንዮትየ፡ ብከ፨
    - ሰላመ፡ መልክእከ፡ አባ፡ ለዘነበብኩ፡ ወልድከ፨
    - እንጦኒ፡ በለኒ፡ ወአስምዐኒ፡ ቃልከ፨
    - ናሁ፡ ደለውኩ፡ ወርቀ፡ ጸጋ፡ ዲበ፡ መዳልው፡ ለከ፨
    - ፍዳ፡ በእንቲአየ፡ አንተ፡ ጻምዋ፡ ጻመውከ፨
---