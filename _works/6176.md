---
type: malkəʾ

subjects: [sad-matara]

stanzas:
  1:
    - በስመ፡ ሥሉስ፡ ቅዱስ፡ ማሕድ፡ ባሕርይ፡ ከሃሊ፨
    - ዘኢየሐጽጽ፡ ምንግሥቱ፡ ወዘኢይበሊ፨
    - ዝክረ፡ ውዳሴክሙ፡ ጻድቃን፡ ዘበበ፡ ጾታሁ፡ አሐሊ፨
    - ያንቅሐኒ፡ ወያንሥአኒ፡ እምንዋመ፡ ሀኬት፡ ማህጐሊ፨
    - ጰራቅሊጦስ፡ ስቴ፡ ጽድቅ፡ ዘዕጹብ፡ መቅለሊ፨
  2:
    - ሰላም፡ ለንግደትክሙ፡ እምድረ፡ ሮምያ፡ ርኁቅ፨
    - ኀበ፡ አዜባዊት፡ ሀገር፡ ዐውደ፡ ዘውራቲሃ፡ ምሥራቅ፨
    - ማኅበረ፡ ኖምና፡ ጻድቃን፡ ተለውተ፡ ክርስቶስ፡ ሊቅ፨
    - ጸግዉኒ፡ አጋእዝትየ፡ ኅሊና፡ መንፈስ፡ ዕዉቅ፨
    - ለዝክረ፡ ስምክሙ፡ ሐዋዝ፡ አሐሊ፡ በጽድቅ፨
  3:
    - ሰላም፡ ለዝክረ፡ ስምክሙ፡ ኀበ፡ ዐምደ፡ ወርቅ፡ ዘተጽሕፈ፨
    - ማኅበረ፡ ኖምና፡ ጻድቃን፡ ዘትትኌለቁ፡ አእላፈ፨
    - እምኔክሙ፡ አሐዱ፡ ሶበ፡ በአሕጻ፡ ተነድፈ፨
    - አምሳለ፡ አንስርት፡ አስሪፆ፡ አክናፈ፨
    - ብሂለ፡ ኖምኩ፡ ኑሙ፡ ተሰምዐ፡ አጽናፈ፨
  29:
    - ሰላም፡ ለመቃብሪክሙ፡ በእደ፡ ሰብእ፡ ዘኢተከርየ፨
    - ኀበ፡ በአታት፡ ወጾላዕት፡ ለለ፡ ዘቆምክሙ፡ ህየ፨
    - ዜና፡ ዝኅርክሙ፡ ጻድቃን፡ ዘበምድረ፡ አግዓዚ፡ ተሠምየ፨
    - ቦ፡ እምኔሁ፡ ዘይፌውስ፡ ድዉየ፨
    - ወቦ፡ በረድኤቱ፡ ዘአውፅአ፡ ማየ፨
  30:
    - ሰላም፡ ለክሙ፡ ጻድቃን፡ ዘቅድም፨
    - እምአዳም፡ ወእለ፡ ኖምና፡ እስከ፡ መዋዕሊነ፡ ዮም፨
    - ወእለ፡ ትመጽኡ፡ እምዮም፡ እስከ፡ ኅልቀተዝ፡ ዓለም፨
    - ጸሐፉ፡ ስመ፡ ዚአየ፡ በደመ፡ በግዑ፡ ቀለም፨
    - መንገለ፡ ተጽሕፈ፡ ዘዚአክሙ፡ ስም፨
  31:
    - አምኃ፡ ሰላም፡ ኅዳጠ፡ ለመልክእክሙ፡ አቅረብኩ፨
    - አምጣነ፡ ዘብየ፡ ክህልኩ፨
    - ነገረ፡ ዜናክሙ፡ ጻድቃን፡ እመ፡ ኢያሠነይኩ፨
    - ወለእመኒ፡ በድካም፡ አቅረብኩ፨
    - ሞገሰ፡ ጻማክሙ፡ አበውየ፡ ዲቤሁ፡ ወስኩ፨
---