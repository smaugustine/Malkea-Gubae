---
type: malkəʾ

subjects: [joachim, hanna]

stanzas:
  1:
    - በስመ፡ አብ፡ ወወልድ፡ ወመንፈስ፡ ቅዱስ፡ መራኁተ፡ ኵሉ፡ አእምሮ፨
    - እወጥን፡ ለክሙ፡ ስብሐተ፡ መልክእ፡ በአማኅብሮ፨
    - ኢያቄም፡ ወሐና፡ አንቅዕተ፡ ሰላም፡ ወተፋቅሮ፨
    - ከመ፡ ትምሀሩኒ፡ ለመዝሙረ፡ ማሕሌት፡ ምሥጢሮ፨
    - ንሥኡ፡ መዝሙረ፡ ወሀቡ፡ ከበሮ፨
  2:
    - ሰላም፡ ሰላም፡ ለአስማቲክሙ፡ በደርግ፨
    - እስመ፡ ኅቡራን፡ አንትሙ፡ ወእሱራን፡ በሕግ፨
    - ኢያቄም፡ ወሐና፡ ምሉኣነ፡ ስብሐት፡ አፍላግ፨
    - እስመ፡ ተጽሕፈ፡ ስምክሙ፡ ለፍጻሜ፡ ኵሉ፡ መዓርግ፨
    - መልዕልተ፡ ስሞሙ፡ ለሠላስ፡ አዕሩግ፨
  3:
    - ሰላም፡ ለሥዕርትክሙ፡ ዘእግዚአብሔር፡ ፈተዎ፨
    - እስከነ፡ ዐትብዐ፡ ውስተ፡ ሥጋክሙ፡ ተሰግዎ፨
    - ኢያቄም፡ ወሐና፡ ምክንያተ፡ ድኂን፡ ወተቤዝዎ፨
    - ጽድቅክሙ፡ ህየንተ፡ ኵሉ፡ ለሙተትየ፡ ያሐይዎ፨
    - ወለጌጋይየ፡ ከመ፡ ሰምዕ፡ ይምስዎ፨
  50:
    - ሰላም፡ ሰላም፡ ለመቃብሪክሙ፡ ካዕበ፨
    - ንዋየ፡ አዕጽምቲክሙ፡ ባሕርይ፡ እስመ፡ በውስቴታ፡ ተዘግበ፨
    - ኢያቄም፡ ወሐና፡ ዘፈረይክሙ፡ ጥበበ፨
    - በሰማያት፡ እመ፡ ዘአልቦቱ፡ ወበምድር፡ አበ፨
    - እስመ፡ አሥረቅሙ፡ አሐደ፡ ኮከበ፨
  51:
    - ናሁ፡ አብጻሕኩ፡ ውዳሴክሙ፡ ጥንቁቀ፨
    - አምጣነ፡ ልብየ፡ ጽህቀ፨
    - ኢያቄም፡ ወሐና፡ እንዘ፡ ትትፌሥሑ፡ ጥቀ፨
    - ስቅዩኒ፡ ህየንተ፡ ዐስብ፡ በረከትክሙ፡ ጽድቀ፨
    - ዘያረዊ፡ ሥርወ፡ ወያጠልል፡ ዐጽቀ፨
---