---
type: malkəʾ

chaine: [275, 111]

subjects: [four-creatures]

stanzas:
  1:
    - በስመ፡ እግዚአብሔር፡ አሐዱ፡ ወሥሉስ፡ በተገጽዎ፨
    - ወዘአምጽአ፡ ዓለመ፡ እምኀበ፡ ኢሀሎ፡ ኀበ፡ ሀልዎ፨
    - ውዳሴ፡ ክብርክሙ፡ እንብብ፡ መንፈሰ፡ ጥበብ፡ ወአለብዎ፨
    - ጸግዉኒ፡ መላእክቲሁ፡ እንዘ፡ አተሉ፡ አትልዎ፨
    - ወዝክረ፡ ስምክሙ፡ እስመ፡ ናሁ፡ ፈቀድኩ፡ ዜንዎ፨
  2:
    - ሰላም፡ ለስምክሙ፡ በስመ፡ አርባዕ፡ እንስሳ፨
    - ዘሰመይዎ፡ ቀዳሚ፡ ነቢያተ፡ ራእይ፡ ዘወለ፡ ምሕሳ፨
    - ወለሥዕርትክሙ፡ ሰላም፡ ዘኢተቀብአ፡ ቅብአ፡ አበሳ፨
    - ረስይዎ፡ ለማሕሌትየ፡ ኀጠተ፡ ዘራኢ፡ ኀሠሣ፨
    - ህየንተ፡ አሐዱ፡ ዘይፈሪ፡ ሠላሳ፡ ወስሳ፨
  3:
    - ሰላም፡ ለአርእስቲክሙ፡ እለ፡ ወደያ፡ ቀጸላ፨
    - ህየንተ፡ ቀጸላ፡ ዘወርቅ፡ ክቡረ፡ ስመ፡ መሐላ፨
    - ወለገጽክሙ፡ ሰላም፡ ዘይጸድል፡ እምሥነ፡ እብላ፨
    - ረስዩ፡ ወንጌላዊያን፡ ለሃይማኖትየ፡ ቃላ፨
    - ዘያፈልስ፡ ደብረ፡ ወይመልሕ፡ ሰግላ፨
  21:
    - ሰላም፡ ለአካለ፡ ቆምክሙ፡ ዐይነ፡ ነቢያት፡ ዘነጸሮ፨
    - ምስለ፡ መልክእክሙ፡ ስቡሕ፡ እስከ፡ አእመረ፡ ምሥጢሮ፨
    - ዐስበ፡ ጻማየ፡ ሀቡኒ፡ መላእክተ፡ ምሕረት፡ በአኅፅሮ፨
    - ለመልክእክሙ፡ ዝንቱ፡ እስመ፡ አብጻሕኩ፡ መዝሙሮ፨
    - ወለስምክሙ፡ ፈጸምኩ፡ ነገሮ፨
  22:
    - በኍልቈ፡ ፳ወክልኤ፡ ዘመደ፡ ፍጡራን፡ ኵሉ፨
    - ለአሐዱ፡ ድኅረ፡ አሐዱ፡ እንዘ፡ አስተታሉ፨
    - ናሁ፡ አብጻሕኩ፡ ውዳሴ፡ ስምክሙ፡ ዘላዕሉ፨
    - ሀቡኒ፡ ዐስበ፡ ጻማየ፡ በዘይረትዕ፡ ወይደሉ፨
    - እምነ፡ ብዕልክሙ፡ አምላካዊ፡ ዘሀሎ፡ ወይሄሉ፨
tarafa_malke:
  1:
    - ሰላም፡ ለክሙ፡ ኪሩባዊያን፡ እንስሳ፡ ዘትጸውሩ፡ መንበረ፨
    - ወትሴብሕዎ፡ ኵሎ፡ አሚረ፨
    - ኪያክሙ፡ ለዘፈጠረ፨
  2:
    - ሰላም፡ ለክሙ፡ ኪሩባዊያን፡ እንስሳ፡ በከመ፡ ነቢያት፡ ነገሩ፨
    - ለእግዚአብሔር፡ ዐቢይ፡ ወግሩም፡ ግብሩ፨
    - ዘትጸውርዎ፡ ለመንበሩ፨
  6:
    - ሰላም፡ ለክሙ፡ ኪሩባዊያን፡ እንስሳ፡ ወመንፈሳዊያን፡ ማኅበር፨
    - ዘትሴብሕዎ፡ በሐዋዝ፡ መዝሙር፨
    - ለዘላዕሌክሙ፡ የኀድር፨
  7:
    - ሰላም፡ ለስምክሙ፡ ስቡሕ፡ እስመ፡ አብዛኅኩ፡ ዘምሮ፨
    - መላእክተ፡ ውሂብ፡ ወምሕሮ፨
    - በሉኒ፡ ንሣእ፡ ለክብርነ፡ ክብሮ፨
    - ዘኢቦአ፡ ውስቴቱ፡ አእምሮ፨
---