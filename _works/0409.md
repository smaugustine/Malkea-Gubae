---
type: malkəʾ

subjects: [estifanos-gg]

stanzas:
  1:
    - እምኀበ፡ እግዚአብሔር፡ ሥሉስ፡ እንዘ፡ እኅሥሥ፡ ጥበበ፨
    - ውዳሴ፡ መልክእከ፡ እጽሐፍ፡ ዘመነ፡ እብሬትየ፡ ቀርበ፨
    - መክብበ፡ ሰማዕታት፡ እስጢፋኖስ፡ ዘኂሩትከ፡ ተዘግበ፨
    - መጽሐፈ፡ ጽድቅከ፡ ሶበ፡ ካህነ፡ ወንጌል፡ አንበበ፨
    - ቀዳሜ፡ ሰማዕት፡ እስጢፋኖስ፡ በሰማይ፡ የበበ፨
  2:
    - ናሁ፡ ወጠንኩ፡ በዘይረትዕ፡ ኅሊና፨
    - ወበዘይሤኒ፡ ልብ፡ ምስለ፡ ፍቅር፡ ወትሕትና፨
    - ጻማ፡ ገድልከ፡ እዜኑ፡ ወሥቃያቲከ፡ በጥይቅና፨
    - ሴስየኒ፡ እስጢፋኖስ፡ አምሳለ፡ ሐሊብ፡ ወመና፨
    - እስከ፡ ማሕሌት፡ ወሰላም፡ ዘይመልእ፡ ልቡና፨
  4:
    - ሰላም፡ ለዝክረ፡ ስምከ፡ በኍልቈ፡ ፊደላት፡ ሳድስ፨
    - ዘተጸውዐ፡ ቀዳሚ፡ በመንፈስ፡ ቅዱስ፨
    - ፍጡነ፡ ረድኤት፡ እስጢፋኖስ፡ ወፈጻሜ፡ ኵሉ፡ ማሠሥ፨
    - ለክቡር፡ ዝክረ፡ ስምከ፡ እንተ፡ የዐውደ፡ ሞገስ፨
    - ይሰግድ፡ ሰማይ፡ ወትገኒ፡ የብስ፨
  9:
    - ሰላም፡ ለአዕይንቲከ፡ ዘኢነጸሩ፡ ወኢርእዩ፨
    - መጽሐፈ፡ ሊቃውንት፡ ኅቡረ፡ እለ፡ ነፍሳተ፡ አድወዩ፨
    - እስጢፋኖስ፡ ኵኑን፡ ለእሳት፡ በዋዕዩ፨
    - ሕጽበኒ፡ እምርስሐትየ፡ ወነፍሰ፡ ዚአየ፡ አሕዩ፨
    - ለአዕይንቲከ፡ ዘተከዕወ፡ በደሙ፡ ወማዩ፨
  10:
    - ሰላም፡ ለአእዛኒከ፡ እለ፡ አበዩ፡ ይሰምዑ፨
    - ምክረ፡ ረሲዓን፡ ሰብእ፡ በይነ፡ ፍቅረ፡ ንጉሥ፡ ዘጠብዑ፨
    - እስጢፋኖስ፡ አሐዱ፡ ለእግዚአብሔር፡ እምአባግዑ፨
    - ዘመጦከ፡ በእንተ፡ ስሙ፡ ሥጋ፡ ዘኢከ፡ ይሱዑ፨
    - ወበአእዛኒከ፡ ሐፂነ፡ ይልክዑ፨
  24:
    - ሰላም፡ ለሕፅንከ፡ ዘተወክፈ፡ በኢፍልጣን፨
    - ኵነኔ፡ ንጉሥ፡ አሐዱ፡ ወፃዕረ፡ ሐራሁ፡ አብዳን፨
    - እስጢፋኖስ፡ እሞት፡ ወእምነ፡ ኵሉ፡ ሐዘን፨
    - በረደኤት፡ ዘተውህበከ፡ ወበዘዚአከ፡ ሕፅን፨
    - ኀብአኒ፡ ከመ፡ ወልድ፡ ወንኡስ፡ ሕፃን፨
  27:
    - ሰላም፡ ለኵርናዕከ፡ ዘተፃብአ፡ በሕቁ፨
    - ሰይፈ፡ ሃይማኖት፡ ጸዋሮ፡ ለንጉሥ፡ ምስለ፡ ደቂቁ፨
    - እስጢፋኖስ፡ ፍጹመ፡ ሶበ፡ ኀቤከ፡ አስቆቁ፨
    - እንዘ፡ ይንብር፡ ለሕሊናየ፡ አቅመ፡ መፍቅዱ፡ ወጻሕቁ፨
    - ኃይለ፡ ኵርናዕከ፡ ይዕቀበኒ፡ በሣህሉ፡ ወጽድቁ፨
  49:
    - እንበይነ፡ ዘአቅረብኩ፡ ለከ፡ ማሕሌተ፡ ከናፍር፡ ውዳደ፨
    - በፍቅደ፡ መልክእከ፡ ኵሉ፡ እንበለ፡ አጽርዕ፡ አሐደ፨
    - እስጢፋኖስ፡ ስመከ፡ ሶበ፡ እጼውዕ፡ ገሀደ፨
    - ዘየአክለኒ፡ ወይበቍዐኒ፡ ፈድፉደ፨
    - ምዝጋና፡ በረከት፡ ጸግወኒ፡ ሰፊሐከ፡ እደ፨
---