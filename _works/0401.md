---
type: malkəʾ

habtemichael: [231]

subjects: [samuel-gg]

stanzas:
  1:
    - ሰላም፡ ለዝክረ፡ ስምከ፡ ዘሕዋፄሁ፡ ኦርያሬስ፨
    - ወለሥዕርትከ፡ ሰላም፡ እንተ፡ ተኀርየ፡ እምከርሥ፨
    - ለከስዋ፡ ኮከባ፡ ሳሙኤል፡ አግናጥዮስ፨
    - ዝንቱ፡ እምሠርዌ፡ መሠረት፡ ሣልስ፨
    - ዜና፡ ዜናዌ፡ ንግሡ፡ ለሥሉስ፡ ቅዱስ፨
  19:
    - ሰላም፡ ለፀአተ፡ ነፍስከ፡ ከመ፡ ወርኀ፡ ገሀህ፡ ጸዐዳ፨
    - ለበድነ፡ ሥጋከ፡ ወለግንዘትከ፡ ወለመቃብሪከ፡ በሕፅነ፡ ኤልዳ፨
    - ለዐጽፍከ፡ ወለአስኬማከ፡ መዐዛ፡ አስቄጥስ፡ ዘየዐውዳ፨
    - ሳሙኤልኬ፡ ፀሓይ፡ ዘመርሙዳ፨
    - አውዐይከ፡ በሥርቀትከ፡ ሦከ፡ ሀጕል፡ ወዕዳ፨
  22:
    - አዕናቍ፡ ክቡራን፡ በኈልቈ፡ ሐዋርያት፡ ጥንቁቀ፨
    - በፈትለ፡ አርያም፡ አሐቲ፡ እለ፡ ስኩዓን፡ ጥቀ፨
    - ንሥኡ፡ ተወከፉ፡ ዘንዴትየ፡ ጸሪቀ፨
    - ዓለምሰ፡ ባሕረ፡ ሞት፡ ተኀሥሥ፡ ስላቀ፨
    - እስመ፡ እምቀዳሚ፡ ዘመን፡ ኢታፈቅር፡ ጽድቅ፨
---