---
type: malkəʾ

subjects: [yonas-bur]

stanzas:
  1:
    - ለዘወጠንኩ፡ ወልድከ፡ በቃለ፡ በቋዒ፡ ሰላም፨
    - ሰላመ፡ መልክእከ፡ ኣንብብ፡ ዘሥነ፡ መልክኡ፡ አዳም፨
    - አቡየ፡ ዮናስ፡ ወአበ፡ ኵሉ፡ ዓለም፨
    - አብጽሐኒ፡ እስከ፡ እክል፡ ፈጽሞ፡ በረድኤትከ፡ ግሩም፨
    - ውሂበ፡ ዐሥብየ፡ ሥመር፡ በዓለም፡ ዳግም፨
  2:
    - ሰላም፡ ለዝክረ፡ ስምከ፡ ከመ፡ ስመ፡ አምላክ፡ ክቡር፨
    - ዘይገብር፡ ኀይለ፡ ውስተ፡ ገጸ፡ የብስ፡ ወባሕር፨
    - ነቢየ፡ ደብረ፡ ሣህል፡ ዮናስ፡ ወዘደብረ፡ ሰላም፡ መምህር፨
    - አመ፡ በዓልከ፡ በዓለ፡ ሰላም፡ ወፍቅር፨
    - ተፈሥሑ፡ ሰማያት፡ ወተኀሤት፡ ምድር፨
  53:
    - ሰላም፡ ለትንሣኤከ፡ በንፍሐተ፡ ቀርን፡ ሠላስ፨
    - አመ፡ ይትነሥኡ፡ ሙውታን፡ በአካለ፡ ሥጋ፡ ወነፍስ፨
    - ቢጸ፡ ሱራፌል፡ ዮናስ፡ ካህነ፡ አርያም፡ መቅደስ፨
    - አዕዱ፡ ደቂቀከ፡ እምባሕረ፡ ኵነኔ፡ ተጽናስ፨
    - በገነተ፡ ተድላ፡ ይንበሩ፡ በዓለም፡ ሐዳስ፨
  54:
    - ለዘሐለየ፡ ወልድከ፡ ጥዑመ፡ ማሕሌት፡ ሠናየ፨
    - በኍልቈ፡ መልክእከ፡ ኵሉ፡ ዘተሠርገወ፡ ዕበየ፨
    - ኀሤተ፡ ሥጋየ፡ ዮናስ፡ ወትፍሥሕተ፡ ኃጥእት፡ ነፍስየ፨
    - በለኒ፡ በሰማያት፡ ክብረ፡ ሰማያዊ፡ አቡየ፨
    - እሁበከ፡ አነ፡ ኢትፍራህ፡ ወልድየ፨
---