---
type: malkəʾ

chaine: [265]
gezahegn: [64]

subjects: [pantalewon]

stanzas:
  1:
    - በስመ፡ እግዚአብሔር፡ ሕያው፡ ለሰማይ፡ ዘረበቦ፨
    - ወኵሎ፡ ዓለመ፡ ዘአምጽአ፡ እምኀበ፡ አልቦ፨
    - ናሁ፡ ወጠንኩ፡ ስብሐተ፡ መልክእከ፡ በአስተርክቦ፨
    - ጰንጠሌዎን፡ ሥመር፡ ባሕቱ፡ ለልሳንየ፡ ንባቦ፨
    - ወተናበበኒ፡ እምከሓ፡ ወገቦ፨
  2:
    - ሰላም፡ ለዝክረ፡ ስምከ፡ ዘሥነ፡ ስብሐቲሁ፡ የዐዱ፨
    - እምስብሐተ፡ ንጉሥ፡ ኃላፊ፡ ዘይገብእ፡ ኀበ፡ ሙላዱ፨
    - ጰንጠሌዎን፡ እንተ፡ እምነ፡ ቅዱሳን፡ አሐዱ፨
    - እምጽርዕ፡ ወእምሮምያ፡ እለ፡ ኀቤነ፡ ነገዱ፨
    - ምድርነ፡ ኢትዮጵያ፡ አድያማ፡ ይዑዱ፨
  49:
    - ሰላም፡ ለጽዋዔ፡ ሞትከ፡ ለእግዚአብሔር፡ በፈቅዱ፨
    - ኀበ፡ ትዔሪ፡ መንግሥተ፡ ወሕይወተ፡ በውስተ፡ ዐውዱ፨
    - ጰንጠሌዎን፡ ጽጌ፡ ወምዑዝ፡ ዕቍረ፡ ናርዱ፨
    - ይመስል፡ ሰዐ፡ ሞትከ፡ በዓለ፡ መርዓዊ፡ አሐዱ፨
    - ወንጉሥ፡ ዘገብረ፡ ከብካበ፡ ለወልዱ፨
  51:
    - ሰላም፡ ለመቃብሪከ፡ ዘአስተርአየ፡ ውስቴታ፨
    - ዐቢይ፡ ኀይል፡ ዘተገብረ፡ በጎልጎታ፨
    - ጰንጠሌዎን፡ እኩን፡ ኢትኅድገኒ፡ እጓለ፡ ማውታ፨
    - ለኃጥእ፡ ወለጻድቅ፡ አመ፡ ይከውን፡ ሐተታ፨
    - ወአመ፡ ታገብር፡ ምድር፡ ዘነሥአት፡ ማሕፀንታ፨
  52:
    - ናሁ፡ አቅረብኩ፡ ለመልክእከ፡ ተውዳሰ፨
    - መጠነ፡ ብየ፡ ምድራሰ፨
    - ጰንጠሌዎን፡ አዕቢ፡ ቃለ፡ አፉየ፡ ንኡሰ፨
    - ከመ፡ አፈድፍድ፡ ለስምከ፡ ስብሐተ፡ ማሕሌት፡ ሐዲሰ፨
    - እስመ፡ ኅሊናየ፡ ደክመ፡ ወልብየ፡ ፀብሰ፨
tarafa_malke:
  1:
    - ሰላም፡ ለከ፡ እምከዋክብተ፡ ሮም፡ ተስዐቱ፡ እለ፡ ኢትዮጵያ፡ ሐወጹ፨
    - ለኮከበ፡ ጽባሕ፡ ዋሕድ፡ ጰንጠሌዎን፡ ቢጹ፨
    - ለፀሓይ፡ መልከ፡ ገጹ፨
  8:
    - ሰላም፡ ለከ፡ ጼና፡ ቅድስናከ፡ አባ፡ ለብሔረ፡ አግዓዚ፡ ሐወዛ፨
    - እስመ፡ አሠርጎካ፡ በገድልከ፡ ቤዛ፨
    - ጰንጥዐሌዎን፡ ጽጌ፡ መዐዛ፨
  9:
    - ሰላም፡ ለከ፡ ሶበ፡ ንጼውዐከ፡ ወትረ፡ በጊዜ፡ ምንዳቤ፡ ወሰይል፨
    - ጰንጠሌዎን፡ ጸሊ፡ ኢንትሐጐል፨
    - ጸሎትከ፡ አባ፡ ገባሪተ፡ ኀይል፨
    - እስመ፡ ኵሎ፡ ታሠልጥ፡ ወትክል፨
---