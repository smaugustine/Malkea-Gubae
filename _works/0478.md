---
type: malkəʾ

habtemichael: [224]

subjects: [martyrs-d-sege]

stanzas:
  1:
    - ሰላም፡ ለፅንሰትክሙ፡ ወለልደትክሙ፡ እማሕፀን፨
    - በሕገ፡ ሩካቤ፡ ሥሩዕ፡ ወበግዕዘ፡ ንኡስ፡ ሕፃን፨
    - ደቂቀ፡ እንድርያስ፡ ሰማዕት፡ ጽዱላነ፡ ምግባር፡ ወሥን፨
    - አብርሁ፡ አዕይንተ፡ ልብየ፡ በአእምሮ፡ መንፈስ፡ ብርሃን፨
    - እምዜና፡ ዝክርክሙ፡ ኅዳጠ፡ እትናገር፡ በልሳን፨
  2:
    - ሰላም፡ ለዝክረ፡ ስምክሙ፡ እምጸቃውዐ፡ መዐር፡ ጥዑም፨
    - ወለሥዕርትክሙ፡ ሰላም፡ ዘሥነ፡ ራእዩ፡ አዳም፨
    - ጥቡዓነ፡ ልብ፡ ሰማዕት፡ ዘፍናዊክሙ፡ ሰላም፨
    - ሶበ፡ ሰማዕክሙ፡ ዜና፡ ጽድቁ፡ ለመምህረ፡ ቀኖና፡ ወጾም፨
    - ከመ፡ ትንበሩ፡ ህየ፡ ወፃእክሙ፡ እምዓለም፨
  26:
    - ሰላም፡ ለመቃብሪክሙ፡ ለደብረ፡ ጽጌ፡ በዐጸዳ፨
    - እንተ፡ በላዕሌሃ፡ ወረደ፡ እክለ፡ አርያም፡ ጸዐዳ፨
    - ዓዲ፡ ይውሕዝ፡ ፈለገ፡ ዮርዳኖስ፡ በዐውዳ፨
    - ተሐበዩኒ፡ ሰማዕት፡ አመ፡ ዕለተ፡ በቀል፡ ወፍዳ፨
    - ወአመ፡ ኢታድኅን፡ እም፡ ዘወለደት፡ ወልዳ፨
  27:
    - በዓሥር፡ ዕለት፡ አርእስቲክሙ፡ ሶበ፡ ተወቅየ፨
    - እንድርያስ፡ ብፁዕ፡ በከመ፡ ተነበየ፨
    - መስፍነ፡ ሀገር፡ መጽአ፡ ሰሚዖ፡ በህየ፨
    - አብድንተ፡ ሥጋክሙ፡ ሰማዕተ፡ ውስተ፡ ከርሠ፡ ምድር፡ ወደየ፨
    - ወመቃብሪክሙኒ፡ አሥረጸ፡ መክርየ፨
  29:
    - አምኃ፡ ማሕሌት፡ አቅረብኩ፡ ለመልክእክሙ፡ በጽዋዔ፨
    - ኀይለ፡ እግዝእትየ፡ ድንግል፡ እንዘ፡ ይከውነኒ፡ ረዳኤ፨
    - ተወከፉኒ፡ ሰማዕት፡ ምስለ፡ ያዕቆብ፡ ቀርነ፡ ጉባኤ፨
    - ወአሠርግዉኒ፡ ልብሰ፡ ከብካብ፡ ጊዜ፡ ይከውን፡ ውዋዔ፨
    - ከመ፡ ዕራቅየ፡ ኢይቁም፡ በሐዳስ፡ ትንሣኤ፨
---