---
type: malkəʾ

chaine: [151]

subjects: [yohannes-i]

stanzas:
  1:
    - ሰላም፡ ለዝክረ፡ ስምከ፡ ዘበመጽሐፈ፡ ሕግ፡ ተሐትመ፨
    - ወለሥዕርትከ፡ ሜላት፡ ዘበፈትለ፡ ሥጋ፡ ተአንመ፨
    - ባሕታዊ፡ ዮሐንስ፡ እስመ፡ መነንከ፡ ዓለመ፨
    - በጽላሎትከ፡ ይነቅሕ፡ ዘኖመ፨
    - ወበሰበንከ፡ ይትፌወስ፡ ዘሐመ፨
  2:
    - ሰላም፡ ለርእስከ፡ ዘይደልዎ፡ ውዳሴ፨
    - ወለገጽከ፡ ስቡሕ፡ ተመሳሌ፡ ገጹ፡ ለሙሴ፨
    - ውስተ፡ ዝኅር፡ ዮሐንስ፡ እምአመ፡ ኮንከ፡ ፈላሴ፨
    - ይበክዩ፡ በእንቲአከ፡ ምስለ፡ ቤተ፡ ዳዊት፡ ዘእሤ፨
    - ኤፍሬም፡ በከዋላ፡ ወበፍጽም፡ ምናሴ፨
  9:
    - ሰላም፡ ለክሳድከ፡ ወለመታክፍቲከ፡ ጕርዔ፨
    - እለ፡ ዕሩቃተ፡ ኮና፡ እምአርዑተ፡ አይሁድ፡ ዝንጋዔ፨
    - እምዘርአ፡ ሥርናይ፡ ዮሐንስ፡ መበይነ፡ ክርዳድ፡ መሥዔ፨
    - ተሐደሰት፡ በመንግሥትከ፡ ዘቈስጠንጢኖስ፡ ጉባኤ፨
    - ወበመንግሥትከ፡ ሰዱቃዊ፡ አእመረ፡ ትንሣኤ፨
  11:
    - ሰላም፡ ለሕፅንከ፡ ምጽላለ፡ ነዳይ፡ ብእሲ፨
    - ወለአእዳዊከ፡ አብትር፡ መቅሠፍታተ፡ ርእሱ፡ ለከይሲ፨
    - አበ፡ ምኔተ፡ ደብር፡ ዮሐንስ፡ ወዮሐንስ፡ አበ፡ ነጋሢ፨
    - ምስለ፡ አኖሬዎስ፡ ዘበሰማያት፡ ኀሣሢ፨
    - ወአማናዊ፡ ቢጽከ፡ ዳንኤል፡ ፈላሲ፨
  13:
    - ሰላም፡ ለእመትከ፡ ወለእራኅከ፡ እብል፨
    - ሀብተ፡ በረከት፡ መጥዎ፡ ወተመጥዎ፡ ዘይክል፨
    - መልዕልተ፡ ርእስከ፡ ሤመት፡ ንግሥተ፡ እስራኤል፡ ድንግል፨
    - አክሊለ፡ ሰማያዊ፡ ህየንተ፡ ምድራዊ፡ አክሊል፨
    - በምድር፡ ወሰማይ፡ ዮሐንስ፡ ባዕል፨
  20:
    - ሰላም፡ ለአብራኪከ፡ ዘአጻመዎን፡ ሰጊድ፨
    - ወለአእጋሪከ፡ አብያጽ፡ አዕማደ፡ ሥጋ፡ ማኅፈድ፨
    - አስከሬነ፡ ወርቅ፡ ዮሐንስ፡ ምሥያመ፡ ኢያሱ፡ መረግድ፨
    - መንበርከ፡ ዘኢፈለሰ፡ መንገለ፡ ካልእ፡ ነገድ፨
    - ስብሐት፡ ለአብ፡ ወስብሐት፡ ለወልድ፨
  24:
    - ሰላም፡ ለፀአተ፡ ነፍስከ፡ በዕለተ፡ ዐባይ፡ ሰንበት፨
    - ወለበድነ፡ ሥጋከ፡ ክቡር፡ መንቅሔ፡ ሥጋ፡ ምውት፨
    - ማኅቶትነ፡ ዮሐንስ፡ ተኀድገነ፡ ለምንት፨
    - አኮኑ፡ ተኣምር፡ እግዚኦ፡ ለእመ፡ ጠፍአ፡ ማኅቶት፨
    - ከመ፡ ንጻሬ፡ ይጠፍእ፡ ወይጸልም፡ ቤት፨
  28:
    - ሕዝበ፡ እስራኤል፡ ያብኡ፡ ለንጉሦሙ፡ ጸባሕተ፨
    - እስከ፡ ይእዜ፡ እምሳኦል፡ እስመ፡ አቀሙ፡ ሥርዓተ፨
    - ተመጠወኒ፡ ዮሐንስ፡ ጻማ፡ ከናፍርየ፡ ሊተ፨
    - ወተወከፍ፡ ፍርል፡ አፉየ፡ እንበለ፡ ትበለኒ፡ አንተ፨
    - ዘንተ፡ አሠነይከ፡ ወአኅሠምከ፡ ዘንተ፨
---