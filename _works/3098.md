---
type: quasi-malkəʾ

chaine: [378, 59]

titles:
  -
    gez: Malkəʾa Śəqāyu la-ʾAboli
    en: Image of the Suffering of Apoli

subjects: [apoli]

stanzas:
  1:
    - ኦዘተቃወምከ፡ ሥልጣነ፡ ንጉሥ፡ ዘሠምረ፨
    - ካመ፡ ለጣዖት፡ ትስግድ፡ ዘበእደ፡ ሰብእ፡ ይገብረ፨
    - ኣበሊ፡ እምክብር፡ አምጣነ፡ አብዛኅከ፡ ክብረ፨
    - ኀቤከ፡ ተማሕፀንኩ፡ ወረሰይኩከ፡ ማእምረ፨
    - ዐርከ፡ ሰማዕተ፡ ጽድቅ፡ እሰመይ፡ ወዓዲ፡ ፍቁረ፨
  2:
    - ተማሕፀንኩ፡ ፍልጠትከ፡ እምዮስጦስ፡ አቡከ፨
    - ወእምታውክልያ፡ እምከ፨
    - ከመ፡ ባሕረ፡ ገድል፡ ንግድ፡ እንዘ፡ ሕፃን፡ ለሊከ፨
    - ኪያከ፡ እሌፎ፡ አቦሊ፡ ወእትመኃፀን፡ ኪያከ፨
    - አመ፡ ፍትሐ፡ በቀል፡ ይትፈታሕ፡ >><>ኩነኒ፡ ምስማዕ፨
  3:
    - ተማሕፀንኩ፡ በብጽሐትከ፡ እንዘ፡ ለእምከ፡ ትትፈለጣ፨
    - ቅድመ፡ አብጥልማዎስ፡ ትቁም፡ ለተወክፎ፡ ሥቃይ፡ ሀገረ፡ ብስጣ፨
    - አበሊ፡ ሥርግው፡ በልብሰ፡ ትእዝ፡ የውጣ፨
    - አጽንዐኒ፡ በድካምከ፡ ዘኃይለ፡ ኃያላን፡ ተውላጣ፨
    - ኢይቀብዐኒ፡ ዘቀዳሚ፡ ለሔዋን፡ አስፈጣ፨
  4:
    - ተማሕፀንኩ፡ በኅድረትከ፡ ውስተ፡ ቤተ፡ ሞቅሕ፡ ዕሠረ፨
    - በዘይኴንኑከ፡ ሐራ፡ እስከ፡ ይመክሩ፡ ምክረ፨
    - አቦሊ፡ ምስሌከ፡ ከመ፡ ዘተሳተፍኩ፡ ግብረ፨
    - አኅድረኒ፡ ማእከሌሃ፡ ለዘረሰይከ፡ ማኅደረ፨
    - ወአመ፡ አኮ፡ ከመዝ፡ ረስየኒ፡ ጎረ፨
  5:
    - ተማሕፀንኩ፡ በተዐሥሮትከ፡ አካለ፡ እግር፡ ወእድ፨
    - ምስለ፡ ተስሕቦ፡ በከብድ፨
    - ዝብጠተ፡ ሆሳዕና፡ ሐመልሚል፡ እስከ፡ ትትዌከፍ፡ በዐውድ፨
    - እፎኑመ፡ አቦሊ፡ ዘእምቤተ፡ መንግሥት፡ ውሉድ
    - ተሳለቁ፡ ብከ፡ ንዑሳን፡ ነገድ፨
  6:
    - ተማሕፀንኩ፡ በአስናኒከ፡ እለ፡ ወድቁ፡ ምድረ፨
    - አመ፡ መኰንን፡ ዐላዊ፡ ዐፅመ፡ አፉከ፡ ሰበረ፨
    - አሜሃ፡ አቦሊ፡ ከመ፡ ይርዳእከ፡ መንክረ፨
    - ሚካኤል፡ ሊቀ፡ ኀይላት፡ ዘበክንፈ፡ ነፋስ፡ ሰረረ፨
    - አርአያ፡ ይኩንከ፡ ትርድኣኒ፡ ወትረ፨
  7:
    - ተማሕፀንኩ፡ በዑደትከ፡ ኵሎ፡ ዐውደ፡ ሀገር
    - እንዘ፡ ትጸውሮ፡ በርእስ፡ ለአነጻከ፡ ክቡር፨
    - ዕጉሠ፡ ብሂዕ፡ ማሕሙሚ፡ ወዝኅቀተ፡ ሥጋ፡ በጸጉር፨
    - ይሕፅበኒ፡ አቦሊ፡ ለብእሴ፡ ጌጋይ፡ ወነውር፨
    - ከመ፡ ማየ፡ ክረምት፡ ዘውህዘ፡ ቀደምከ፡ በምድር፨
  8:
    - ተማሕፀንኩ፡ በቀዊሞትከ፡ ማእከለ፡ ነበልባል፡ ወነድ፨
    - እምዕፀ፡ ወይን፡ ዘነደ፡ ወዘይመስሎ፡ እምጒንድ፨
    - ዕሠረ፡ ክሳድ፡ አበሊ፡ በጋጋ፡ ሐፂን፡ ክቡድ፨
    - ኢይትዐቀፍ፡ ገብረ፡ ዚአከ፡ በእብነ፡ ኃጢአት፡ ዘአብድ፨
    - ያንሥአኒ፡ በንጽሕና፡ ጥበብከ፡ እድ፨
  9:
    - ተማሕፀንኩ፡ በተወድዮትከ፡ ውስተ፡ ቤተ፡ ጽልመት፡ ግሩም፨
    - እንዘ፡ በሰናስል፡ ዕውር፡ እመንገለ፡ ይምን፡ ወፅግም፨
    - ሕፁበ፡ ኵለንታ፡ አቦሊ፡ እማየ፡ ሃይማኖት፡ ደም፨
    - ብርሃነከ፡ አርአይ፡ አግብኦ፡ በፍና፡ ከዋላ፡ ወፍጽም፨
    - ጽልመተ፡ ሕሊናየ፡ አብርህ፡ በረድኤት፡ ፍጹም፨
  10:
    - ተማሕፀንኩ፡ በደም፡ እምዐዘቅተ፡ ክሳድ፡ ዘውሕዘ፨
    - አመ፡ መኰንን፡ በሰይፍ፡ ተመትሮተከ፡ አዘዘ፨
    - በዓላመ፡ ትፍሥሐት፡ አቦሊ፡ ከመ፡ ኢያእምር፡ ትካዘ፨
    - ረስየኒ፡ ላፍቅርከ፡ እምግብርናተ፡ ጋኔን፡ ግዑዘ፨
    - አመ፡ ውስተ፡ ሰማይ፡ ትነግሥ፡ መንግሥተ፡ ሐዋዘ፨
tarafa_malke:
  1:
    - ሰላም፡ ለከ፡ ደቂቀ፡ አበስጊሮስ፡ አብ፡ አቦሊ፡ አመ፡ አሞት፡ አንሣእከ፨
    - እላፍ፡ ከልሑ፡ በሃይማኖትከ፨
    - ወሰገዱ፡ ለዕበይከ፨
  2:
    - ሰላም፡ ለከ፡ ማዕሰ፡ ዚአከ፡ አቦሊ፡ ወክሉለ፡ ጸጋ፡ ሰማዕት፨
    - ትንሣኤ፡ ይኩነኒ፡ በሰዓተ፡ ሞት፨
    - ከመ፡ አባእ፡ ውስተ፡ ሕይወት፨
  3:
    - ሰላም፡ ላከ፡ ምክረ፡ አምላክ፡ አቦሊ፡ እስመ፡ እምክረ፡ ሰብእ፡ ግሩም፨
    - ድኅነ፡ ተደለወ፡ ለከ፡ እሳተ፡ ሕማም፨
    - በልዖሙ፡ ለሰብአ፡ ደም፨
  4:
    - ሰላም፡ ለከ፡ ተርኅወት፡ ለከ፡ አቦሊ፡ አንቀጸ፡ ሀገር፡ ዕፁት፨
    - እስመ፡ ኢሕፁፅ፡ አንተ፡ በጸጋ፡ ወሀብት፨
    - እምጴጥሮስ፡ ሊቀ፡ አርድእት፨
  5:
    - ሰላም፡ ለከ፡ ላዕለ፡ አምላክከ፡ ቃል፡ አቦሊ፡ አመ፡ ቃለ፡ ጽርፈት፡ ነበበ፨
    - መኰንነ፡ ብስጣ፡ ሀገር፡ እስመ፡ ተመንደበ፨
    - ኃይላከ፡ አስተዐፀበ፨
  6:
    - ሰላም፡ ለከ፡ ዘከማከ፡ አልቦ፡ አቦሊ፡ እምቀደምትከ፡ ደቂቅ፨
    - ዘእንዘ፡ ሕፃን፡ ተረክበ፡ በዐቅመ፡ ልሂቅ፨
    - እስመ፡ አንተ፡ ትሩፈ፡ ጽድቅ፨
  7:
    - ሰላም፡ ለከ፡ እመኑ፡ ስዕንኩ፡ አቦሊ፡ ላዕበይከ፡ ዘምሮ፨
    - ሥራቴሃ፡ ዘንተ፡ በተዘክሮ፨ መንጦላዕተ፡ ሥጋ፡ መሬት፡ ለዘሠወሮ፨
    - ኀዘንየ፡ ንግሮ፡ ንግሮ፨
---
The title of this text is not extant and must be inferred.