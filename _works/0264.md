---
type: malkəʾ

subjects: [paul]

stanzas:
  1:
    - ውዳሴ፡ ሰላምከ፡ ዘወጠንኩ፡ ከመ፡ እክሀል፡ ፍጻሜ፨
    - ተራድአኒ፡ ጳውሎስ፡ መምህረ፡ አሕዛብ፡ ዘሮሜ፨
    - ዝክረ፡ ስምከ፡ ያሜንን፡ መዐዛ፡ አበሜ፨
    - ክድነነ፡ ዐጽፈ፡ ጽድቀከ፡ አመ፡ ሰዓተ፡ ደይን፡ ዕድሜ፨
    - በመዋዕለ፡ ከረምት፡ ምድረ፡ ከመ፡ ይከድን፡ ጊሜ፨
  3:
    - ሰላም፡ ለሥዕርተ፡ ርእስከ፡ ከመ፡ ቋዕ፡ ጸሊም፨
    - በስዐ፡ ክለሌከ፡ ቄሓት፡ ወተስረየት፡ በደም፨
    - ጳውሎስ፡ ፀሓይ፡ ብርሃነ፡ ዓለም፨
    - ኄረ፡ ነገድ፡ እስራኤላዊ፡ ዘብንያም፨
    - ዝክረ፡ ውዳሴከ፡ ይደምፅ፡ በሮም፨
  38:
    - ሰላም፡ እብል፡ ለመልክአ፡ ሥጋከ፡ በአስተርክቦ፨
    - እለ፡ ጻመዋ፡ በስራሕ፡ ወበተመንድቦ፨
    - በሒጣነ፡ ነገር፡ ወበተጠብቦ፨
    - ትፈቱ፡ ኅሊና፡ ልብየ፡ ለካህናቲከ፡ የብቦ፨
    - ጳውሎስ፡ ለገብርከ፡ አመክዕብ፡ ዐሥቦ፨
  39:
    - ኵሎሙ፡ ሐዋርያት፡ ይፌውሱ፡ አኮኑ፨
    - እደዊሆሙ፡ ኀበ፡ ይሜጥኑ፨
    - አእፅምትየ፡ ይብሉ፡ ዘከመ፡ ጳውሎስ፡ መኑ፨
    - ንስቲተ፡ መቲሮ፡ እምጽንፈ፡ ልብሱ፡ ወሰበኑ፨
    - ለፈውሰ፡ ድዉያን፡ ምስለ፡ ላእክ፡ ይፈኑ፨
---