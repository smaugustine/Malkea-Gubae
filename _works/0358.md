---
type: malkəʾ

habtemichael: [89]

subjects: [alexius]

stanzas:
  1:
    - ሰላም፡ ለዝክረ፡ ስምከ፡ ወለሥዕርተ፡ ርእስከ፡ ድሉል፨
    - ለርእስከኒ፡ ወለገጽከ፡ ጽዱል፨
    - ገብረ፡ ክርስቶስ፡ አጽቀ፡ ንጉሠ፡ ሮም፡ ኮል፨
    - ኣእምር፡ ስእለተከ፡ ቅድመ፡ ወልደ፡ አምላክ፡ ልዑል፨
    - ከመ፡ ገራህተ፡ ሰብእ፡ ይሠምር፡ ወይሠርጽ፡ ሐምል፨
  2:
    - ሰላም፡ ለቀራንብቲከ፡ ወለአዕይንቲከ፡ ምስለ፡ አእዛን፨
    - ኅሩማተ፡ ነገር፡ ምኑን፨
    - ገብረ፡ ኢየሱስ፡ ወርቅ፡ በነደ፡ መከራ፡ ፍቱን፨
    - ምርሐኒ፡ እግዚኦ፡ ፍኖተ፡ ምናኒ፡ ብርሃን፨
    - ዘያበርህ፡ ወትረ፡ ልበ፡ ሰብእ፡ ጻድቃን፨
  14:
    - ሰላም፡ ለበድነ፡ ሥጋከ፡ ወለግንዘተ፡ ሥጋከ፡ በልብሰ፡ ከርቤ፨
    - ወለመቃብሪከ፡ ቍድስ፡ ምልዕተ፡ ዕጣን፡ ይባቤ፨
    - ገብረ፡ ኢየሱስ፡ ክርስቶስ፡ ዘተወከፍከ፡ ምንዳቤ፨
    - አርሕቅ፡ ሊተ፡ ምንዳቤየ፡ እንዘ፡ ትከውን፡ ዐቃቤ፨
    - ወትከውነኒ፡ ለሊከ፡ መጋቤ፨
  15:
    - ሰላም፡ ለፍልሰተ፡ ሥጋከ፡ ኀበ፡ ወልደ፡ አምላክ፡ ዘበጽሐ፨
    - እንበለ፡ ምሕረትከሰ፡ ገብረ፡ ኢየሱስ፡ አቡሃ፨
    - ዘይደልወከ፡ ክብር፡ እስመ፡ ኢያቅረበት፡ ግብረ፡ አፉሃ፨
    - ለነፍስየ፡ ኢመዋቲት፡ እስከ፡ ታፈደፍድ፡ ላሐ፨
    - እምደለወ፡ ላቲ፡ ፍትሐ፡ ሞት፡ ዕፃሃ፨
tarafa_malke:
  1:
    - ሰላም፡ ለከ፡ ገብረ፡ ኢየሱስ፡ አስተምሕር፡ ኀበ፡ ዘኵሎ፡ ፈጠረ፨
    - ምስሌከ፡ እኩን፡ ዘአምላክ፡ ገብረ፨
    - ዘቀርበ፡ ወዘተፈቅረ፨
  7:
    - ሰላም፡ ለከ፡ ገብረ፡ ኢየሱስ፡ ይቤሎ፡ ለፈጣሪሁ፡ ክርስቶስ፨
    - እምይእዜሰ፡ እንከ፡ ኣኀሥሥ፨
    - በግዐ፡ መዊት፡ ምዕረ፡ ዘያስተናፍስ፨
    - እምሥቃዩ፡ ለዘቦ፡ ተጽናስ፨
---