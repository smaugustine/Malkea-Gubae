---
type: malkəʾ

habtemichael: [79]

subjects: [fileppos-d-bizan]

stanzas:
  1:
    - በስመ፡ እግዚአብሔር፡ አብ፡ ዘህላዌሁ፡ ዋሕድ፨
    - እንዘ፡ ውእቱ፡ ህልው፡ በመንፈስ፡ ቅዱስ፡ ወወልድ፨
    - ውዳሴ፡ መልክእከ፡ እጽሐፍ፡ በሥምረትከ፡ ፍድፉድ፨
    - ርድአኒ፡ ለፈጽሞቱ፡ ምስለ፡ ኅሩያን፡ አንጋድ፨
    - አንዳዴ፡ ባሕር፡ ፊልጶስ፡ በውዑይ፡ ነድ፨
  2:
    - ሰላም፡ ለፅንሰትከ፡ በብስራተ፡ መልአክ፡ ዘብርሃን፨
    - ወለልደትከ፡ ሰላም፡ በወርኀ፡ ታስሪን፨
    - ፊልጶስ፡ ሰማዕት፡ ዘደብረ፡ ቢዘን፨
    - ሶበ፡ ተሰምዐ፡ ልደትከ፡ ውስተ፡ ገጸ፡ ኵሉ፡ መካን፨
    - በከዩ፡ አጋንንት፡ ዘገዳም፡ ወእብን፨
  3:
    - ሰላም፡ ለልደትከ፡ እንተ፡ ኮኖሙ፡ ሕይወት፨
    - ለይርድአነ፡ እግዚእ፡ አቡከ፡ ወለእምከ፡ መግደላዊት፨
    - ሐዋርያ፡ አምላክ፡ ፊልጶስ፡ ወልደ፡ እስጢፋኖስ፡ ሰማዕት፨
    - ከመ፡ እወድስከ፡ በልሳንየ፡ ትሑት፨
    - ለሐውጾትየ፡ ነዓ፡ በኵሉ፡ ሰዓት፨
  4:
    - ሰላም፡ ሰላም፡ ለዝክረ፡ ስምከ፡ በጽዋዔ፨
    - ወለሥዕርትከ፡ ሰላም፡ እንተ፡ ኢተቀብአ፡ ቅብአ፡ ምማዔ፨
    - አስበጽዐከ፡ ፊልጶስ፡ በቃለ፡ ብጽዓን፡ ወኢዝንጋዔ፨
    - እስመ፡ ገረሩ፡ ለከ፡ አናብስት፡ ኀበ፡ ረሰዩ፡ ጉባኤ፨
    - ወጾሩከ፡ በንጎቶሙ፡ ነጌያት፡ ክልኤ፨
  29:
    - ሰላም፡ ለግንዘትከ፡ በእደ፡ መላእክት፡ ትጉሃን፨
    - ወለመቃብሪከ፡ ሰላም፡ ዐጸደ፡ ቅድስት፡ ቢዘን፨
    - ፊልጶስ፡ ኮል፡ ፊልጶስ፡ ወይን፨
    - ተበሀሉ፡ ደርገ፡ አሜሃ፡ በቃለ፡ ጽዱቅ፡ ልሳን፨
    - ሞቱ፡ ክቡር፡ ለጻድቅ፡ አማን፨
  30:
    - ህየንተ፡ ዘአቅረብኩ፡ ናሁ፡ ለመልክእከ፡ ማሕሌት፨
    - እምርእስ፡ እስከ፡ እግር፡ እንዘ፡ አስተዳሉ፡ በበ፡ ክልኤቱ፨
    - ፊልጶስ፡ ሰማዕት፡ ለእግዚአብሔር፡ ሰማዕቱ፨
    - ባርክ፡ ወትረ፡ ጸሎትየ፡ ወቃለ፡ ማሕሌት፡ ዝንቱ፨
    - እስመ፡ በአማን፡ ለጻድቅ፡ ቡራኬ፡ ሥርዓቱ፨
---