---
type: malkəʾ

habtemichael: [215]

subjects: [sad-baraknaha]

stanzas:
  1:
    - በስመ፡ እግዚአብሔር፡ ንጉሥ፡ በአፈ፡ ኵሉ፡ ዘተቀደሰ፨
    - በዕበየ፡ ስብሐት፡ ዘለብሰ፨
    - ዘጺዖተ፡ መና፡ ጻድቃን፡ ባርኩኒ፡ ሥልሰ፨
    - ከመ፡ እንብብ፡ በበ፡ ጾታሁ፡ መልክአክሙ፡ ውዱሰ፨
    - ወውስተ፡ አፉየ፡ ደዩ፡ ነገረ፡ ሐዲሰ፨
  2:
    - ሰላም፡ ለዝክረ፡ ስምክሙ፡ ዘተጽሕፈ፡ ሆህያቲሁ፨
    - በሰሌዳ፡ ሰማይ፡ ብሩህ፡ ምስለ፡ ሥዕርትክሙ፡ በበ፡ ጾታሁ፨
    - ዘጺዖተ፡ መና፡ ጻድቃን፡ ለእግዚአብሔር፡ ኅሩያኒሁ፨
    - ሰአሉ፡ በእንቲአነ፡ ወአስተምሕሩ፡ ኀቤሁ፨
    - ከመ፡ በትፍሥሕት፡ ንብጻሕ፡ ወንቁም፡ ቅድሜሁ፨
  8:
    - ሰላም፡ ለልሳንክሙ፡ ወለቃልክሙ፡ አእኳቲ፨
    - ዕበያተ፡ ግብሩ፡ ዕፁብ፡ ለክርስቶስ፡ ክብረ፡ መዋቲ፨
    - ዘጺዖተ፡ መና፡ ጻድቃን፡ አእላፈ፡ ከኒሳ፡ አሐቲ፨
    - ኀበ፡ ኢይክሉ፡ ቀሪቦታ፡ ሠራዊተ፡ ሰይጣን፡ መስሐቲ፨
    - እስመ፡ ላዕለ፡ ደብር፡ ተሐንፀት፡ ይእቲ፨
  21:
    - ሰላም፡ ለመከየድክሙ፡ ምስለ፡ አጻብዒክሙ፡ ቅዱሳት፨
    - ለአጽፋሪሆን፡ ዓዲ፡ ዘኢረከቦን፡ ዕቅፍት፨
    - ዘጺዖተ፡ መና፡ ጻድቃን፡ አኃወ፡ ኅሩያን፡ ሰማዕት፨
    - ጸዊሮሙ፡ በመታክፍት፡ መስቀለ፡ ወልደ፡ አብ፡ ሕይወት፨
    - እለ፡ ጌሡ፡ ለመጥቆ፡ ነፍሶሙ፡ ለሞት፨
  24:
    - ሰላም፡ ለመቃብሪክሙ፡ ዘኮነተክሙ፡ ዝኅረ፨
    - ጾማዕተ፡ ዕብን፡ ፌማ፡ እስመ፡ ላዕሌሃ፡ ኀደረ፨
    - ዘፈለገ፡ መና፡ ጻድቃን፡ ሰአሉ፡ ወትረ፨
    - ትንሣኤ፡ ሥጋ፡ አመ፡ ይከውን፡ ድኅረ፨
    - ከመ፡ ቅድመ፡ አምላክ፡ ንረስ፡ ሐዳሰ፡ ሀገረ፨
  25:
    - በአስተሐምሞ፡ ወጻህቅ፡ ናሁ፡ ነበብኩ፨
    - ውዳሴ፡ መልክእክሙ፡ ዘንተ፡ እስመ፡ እምኵሉ፡ አፍቀርኩ፨
    - ማኅበረ፡ ጻድቃን፡ ኄራን፡ በጸጋክሙ፡ ዝኩ፨
    - ዐስበ፡ ማሕሌትየ፡ ለገብርክሙ፡ ባርኩ፨
    - ከመ፡ ኢይክሀል፡ ጠስዮትየ፡ ለዓለም፡ መልአኩ፨
---