---
type: malkəʾ

subjects: [john-evangelist]

stanzas:
  1:
    - ቀዳሚሁ፡ ቃል፡ ውእቱ፡ ቃል፨
    - ወውእቱ፡ ቃል፡ ኀበ፡ እግዚአብሔር፡ ልዑል፨
    - ወኀበ፡ ኬንያ፡ ሕይወቱ፡ እግዚአብሔር፡ ባዕል፨
    - ውእቱኒ፡ እግዚአብሔር፡ ኃያል፨
    - እንዘ፡ ትብል፡ መሀርከነ፡ የሐንስ፡ ድንግል፨
  2:
    - ሰላም፡ ለዝክረ፡ ስምከ፡ ለመጽሐፈ፡ ትፍሥት፡ ምሥጢራ፨
    - ዘተርጐምዎ፡ ቀዳሚ፡ መምህራነ፡ ቅድስት፡ ደብተራ፨
    - ወልደ፡ ነጐድጓድ፡ ዮሐንስ፡ ድምፀ፡ መንፈስ፡ ቅዱዝ፡ ዕንዚራ፨
    - ትሕትናከ፡ ባርቅ፡ ተበቀሎ፡ ለጌጋየ፡ አዳም፡ ሲሳራ፨
    - ወበኃይለ፡ ጸጋከ፡ ወድቀ፡ ኢያቢስ፡ መከራ፨
  3:
    - ሰላም፡ ለሥዕርትከ፡ ዘይተ፡ ብርሃነ፡ አብ፡ ዘተቀብዓ፨
    - በአፃብዒሃ፡ ምዑዛት፡ ለድንግለ፡ ኪሩብ፡ ፍግዓ፨
    - ወልደ፡ ነጐድጓድ፡ ዮሐንስ፡ አብአኒ፡ ውሣጤ፡ መርዓ፨
    - ለአብዳን፡ ውስተ፡ ቤቶሙ፡ አመ፡ ይከውን፡ ውውዓ፨
    - ወጻድቀ፡ ዓለም፡ ዘዝየ፡ ይትረከብ፡ ኃጥአ፨
  4:
    - ሰላም፡ ለርእስከ፡ ርእሰ፡ ንጉሥ፡ ዘሩባቤል፨
    - ዘሥርጋዌሁ፡ መብረቅ፡ ጌራ፡ ሕዝቅያስ፡ ፅዱል፨
    - ወልደ፡ ነጐድጓድ፡ ዮሐንስ፡ ወሬዛ፡ ኤዶም፡ ወንጌል፨
    - መላእክተ፡ ጸጋ፡ እለ፡ ድልዋን፡ ለሣህል፨
    - ፈኑ፡ ለነ፡ እስመ፡ ለከ፡ ኃይል፨
  5:
    - ሰላም፡ ለገጽከ፡ ስነ፡ ላህዩ፡ ዘጸልመ፨
    - ዲበ፡ ዕፀ፡ መስቀል፡ ክርስቶስ፡ እምእመ፡ ከዓወ፡ ደመ፨
    - ወልደ፡ ነጐድጓድ፡ ዮሐንስ፡ እንተ፡ ኰነንከ፡ ዓለመ፨
    - ለኪሩቤል፡ በዓለሞሙ፡ ረስየኒ፡ ስዩመ፨
    - ወበቅድመ፡ ገጽየ፡ ፍታሕ፡ ሰብዓተ፡ ማሕተመ፨
  6:
    - ሰላም፡ ለቀራንብቲከ፡ ወራዙተ፡ ዳዊት፡ ቀኖና፨
    - እለ፡ ዓውደ፡ ትጋህ፡ ቆሙ፡ በተሠርግዎ፡ ለይ፡ ጽሙና፨
    - ወልደ፡ ነጐድጓድ፡ ዮሐንስ፡ ኬብሮናዊ፡ ልዕልና፨
    - ለልብከ፡ ኢዮር፡ ገልበቦ፡ ንጉሠ፡ ኢዮር፡ ምልክና፨
    - በተድላ፡ መንግሥቱ፡ ስፉሕ፡ ዘአዜብ፡ ደመና፨
  7:
    - ሰላም፡ ለአዕይንቲከ፡ ምሥጢረ፡ ሱራፌል፡ እለ፡ ርእያ፨
    - ወመረግደ፡ ዕበይ፡ ፅዕድወ፡ መንበረ፡ አግዓዚ፡ ኬንያ፨
    - ወልደ፡ ነጐድጓድ፡ ዮሐንስ፡ ለባሕረ፡ ሃይማኖት፡ ዛኅነ፡ ዕበያ፨
    - በስብሐተ፡ ሙሴ፡ ዕብራዊ፡ ታስተበፅዓከ፡ ነያ፨
    - ምድረ፡ ስብከትከ፡ አሐቲ፡ ዕስያ፨
  8:
    - ሰላም፡ ለአእዛኒከ፡ ደባትረ፡ ጥበብ፡ ዘላዕሉ፨
    - አንጻረ፡ መልአክ፡ ኡርኤል፡ ዘበዓውደ፡ ሰሚዕ፡ ተተክሉ፨
    - ወልደ፡ ነጐድጓድ፡ ዮሐንስ፡ ለእደ፡ መለኮት፡ በትረ፡ ወንጌሉ፨
    - በኅምዞሙ፡ ለአራዊት፡ እስመ፡ አባላትየ፡ ቈስሉ፨
    - በርጢነ፡ መንፈስ፡ ዘለከ፡ ይትፈወሱ፡ እሉ፨
  9:
    - ሰላም፡ ለመላትሒከ፡ በሐሩረ፡ አንብዕ፡ እለ፡ መጽለዉ፨
    - ሐራ፡ ጲላጦስ፡ ለወልድ፡ ሶበ፡ እደዊሁ፡ ቀነዉ፨
    - ወልደ፡ ነጐድጓድ፡ ዮሐንስ፡ ለልሱሐ፡ ምግባር፡ ፄዉ፨
    - እምልቦሙ፡ ሃይማኖታዊ፡ ኀበ፡ ኪያከ፡ ፈተዉ፨
    - በሞተ፡ ኢያሱ፡ ሞትከ፡ መላእክት፡ ለሕዉ፨
  10:
    - ሰላም፡ ለአዕናፊከ፡ አፈዋተ፡ ምግባር፡ ወሃይማኖት፨
    - ዘእመዓዛሆን፡ ተመሥጠ፡ ልቡና፡ ማርያም፡ ንጽሕት፨
    - ወልደ፡ ነጐድጓድ፡ ዮሐንስ፡ መልአከ፡ ገሊላ፡ ሐሤት፨
    - ለገብርከ፡ ይትራድአኒ፡ እምነ፡ ምክረ፡ ፀር፡ ንዴት፨
    - ሊባኖሳዊ፡ ብዕልከ፡ ጊዮርጊስ፡ ሰማዕት፨
  11:
    - ሰላም፡ ለከናፍሪከ፡ ከዋክብተ፡ ወንጌል፡ ሰማይ፨
    - ዘበስነ፡ ሕጎሙ፡ በርሀ፡ ዓለመ፡ እስራኤል፡ ቀላይ፨
    - ወልደ፡ ነጐድጓድ፡ ዮሐንስ፡ ሰይፈ፡ ሚካኤል፡ ባሕርይ፨
    - ምርሐኒ፡ ሊተ፡ እግዚኦ፡ በፀዳልከ፡ ዕበይ፨
    - ኀበ፡ መካነ፡ ሣህል፡ ሀለወ፡ ኤልያስ፡ ነቢይ፨
  12:
    - ሰላም፡ ለአፉከ፡ ሥጋዌ፡ መለኮት፡ ዘተነበየ፨
    - ወሥጋ፡ ምድራዊ፡ አዳም፡ ከመ፡ አምላከ፡ ተሰምየ፨
    - ወልደ፡ ነጐድጓድ፡ ዮሐንስ፡ ጽንዓ፡ ብርከ፡ ድኩም፡ ልብየ፨
    - ስመ፡ ስብሐቲከ፡ ለለ፡ ይጼውዕ፡ አፉየ፨
    - ገብርኤል፡ ሞገስከ፡ የሀሉ፡ ምስሌየ፨
  13:
    - ሰላም፡ ለአስናኒከ፡ ዘፅዕዳዌ፡ በረድ፡ አስተሐቅሩ፨
    - ፅዕዳዌ፡ በረድ፡ ማሕፈደ፡ እስመ፡ እሙንቱ፡ ሣረሩ፨
    - ወልደ፡ ነጐድጓድ፡ ዮሐንስ፡ ለተቅዋመ፡ ክርስቶስ፡ ማኅቶተ፡ ፍቅሩ፨
    - በወይነ፡ ፍቅርከ፡ ሕሊናተ፡ ነፍስየ፡ ሰክሩ፨
    - ኀበ፡ አማልክቲከ፡ ደርገ፡ ኪያሆሙ፡ ሠምሩ፨
  14:
    - ሰላም፡ ለልሳንከ፡ ካህነ፡ አርያም፡ ቀዳሲ፨
    - ሥላሴ፡ አካላት፡ ዘልፈ፡ እንዘ፡ ሥላሴ፡ ይሬሲ፨
    - ወልደ፡ ነጐድጓድ፡ ዮሐንስ፡ ብንተ፡ ዓይነ፡ ዳዊት፡ ነጋሢ፨
    - በበትርከ፡ መለኮታዊ፡ ርእሰ፡ መደንግፅ፡ ከይሲ፨
    - ተቀጥቀጠ፡ ውስተ፡ ዓውዱ፡ ለባዕል፡ ብእሲ፨
  15:
    - ሰላም፡ ለቃልከ፡ ቃለ፡ ሰማያዊ፡ ሕይወት፨
    - ዘበድምፀ፡ ክብሩ፡ ተንሥአ፡ ወሬዛ፡ ሮምና፡ ምውት፨
    - ወልደ፡ ነጐድጓድ፡ ዮሐንስ፡ ሕፃነ፡ ዝማሬ፡ ንግሥት፨
    - በሐሊበ፡ ንጽሕ፡ ኢየሩሳሌም፡ መርዓት፨
    - ሐፀነተከ፡ ምስለ፡ ወይን፡ ትዕግሥት፨
  16:
    - ሰላም፡ ለእስትንፋስከ፡ ገነተ፡ ሌዋዊ፡ ሱላሜ፨
    - ዘእምውስቴቱ፡ ይወጽእ፡ መዓዛ፡ ፍቅረ፡ ቢጽ፡ አበሜ፨
    - ወልደ፡ ነጐድጓድ፡ ዮሐንስ፡ ሠናየ፡ መዋዕል፡ ወዕድሜ፨
    - ኮኖ፡ ለጴጥሮስ፡ ጥበብከ፡ ጥብዓተ፡ መስቀል፡ ዘሮሜ፨
    - ወለሐዋርያ፡ ጳውሎስ፡ ደመ፡ ስምዕ፡ ሐታሜ፨
  17:
    - ሰላም፡ ለጕርዔከ፡ ጕሕና፡ ሩፋኤል፡ ምሥያሙ፨
    - ወዜማ፡ ሰዳክያል፡ ስነ፡ ሰላሙ፨
    - ወልደ፡ ነጐድጓድ፡ ዮሐንስ፡ እምቃለ፡ ስእለትከ፡ ለለ፡ ጌሠሙ፨
    - አማኑኤል፡ ይቀድሰኒ፡ በንዝኃተ፡ ክቡር፡ ደሙ፨
    - ወያስተሳትፈኒ፡ ክብረ፡ እመክብርት፡ እሙ፨
  18:
    - ሰላም፡ ለክሳድከ፡ ማኅፈደ፡ ልዑል፡ አንቃዕድዎ፨
    - ዘተኬነዎ፡ ኬንያ፡ በዕንቈ፡ ቢረሌ፡ ለብዎ፨
    - ወልደ፡ ነጐድጓድ፡ ዮሐንስ፡ እግዚአ፡ ነፈርዓፅ፡ ወተደልዎ፨
    - ሰላምከ፡ ቂርቆስ፡ ወሬዛ፡ ለልበ፡ ኢያሱ፡ ጼወዎ፨
    - ወዜና፡ ነዳዲ፡ እሳት፡ ለሊሁ፡ ዜነዎ፨
  19:
    - ሰላም፡ ለመትከፍትከ፡ መትከፈ፡ አሮን፡ ካህን፨
    - ሎገዮ፡ ቅድሳት፡ ዘለብሰ፡ ውስተ፡ ደብተራ፡ ሐግ፡ አሚን፨
    - ወልደ፡ ነጐድጓድ፡ ዮሐንስ፡ ጣዕመ፡ ወይነ፡ ሴሬቅ፡ ስን፨
    - ለልብየ፡ ብእሴ፡ ትካዝ፡ ዘውገ፡ ያዕቆብ፡ ኅዙን፨
    - አስተፋጥን፡ ናዝዞተ፡ በተድላከ፡ ወይን፨
  20:
    - ሰላም፡ ለዘባንከ፡ በበትረ፡ ሮምና፡ ዘቀሥፈ፨
    - እስከ፡ ኪያሃ፡ ከደነ፡ እምነተ፡ አብርሃም፡ አጽፈ፨
    - ወልደ፡ ነጐድጓድ፡ ዮሐንስ፡ በዓለመ፡ ትውላጠ፡ ኮንከ፡ ግዲፈ፨
    - ምንዳቤከ፡ ሰኰና፡ ዕዝራ፡ ፍኖተ፡ ሄኖክ፡ ኃለፈ፨
    - ወበቤተ፡ [The remainder of the text is lost.]
---