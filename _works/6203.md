---
type: malkəʾ

subjects: [cross]

stanzas:
  1:
    - ሰላመ፡ ስቅለትከ፡ ክርስቶስ፡ ለለ፡ ንብል፡ ንሕነ፨
    - ሐዘነ፡ ዝንቱ፡ ዓለም፡ ዘያረስእ፡ ይኩነነ፨
    - ሰላምከ፡ እግዚኦ፡ ትትወሀብ፡ ለነ፨
    - ይትቀደስ፡ ስምከ፡ ዘበሰማያት፡ አቡነ፨
    - ወመንግሥት፡ ትምጻእ፡ ኀቤነ፨
  2:
    - ሰላም፡ ለዝክረ፡ ስምከ፡ ዘራብእ፡ ፊደሉ፨
    - እምብሂለ፡ ኢየሱስ፡ ኢሐፀ፡ ኍልቈ፡ ሆህያተ፡ መስቀሉ፨
    - ለምክረ፡ ሞትከ፡ ክርስቶስ፡ አመ፡ እስራኤል፡ መድበሉ፨
    - ሶበ፡ በመስቀል፡ አልዐሉ፨
    - ወፀሓይ፡ እምነጽሮ፡ ሠወረ፡ ጽዳሉ፨
  3:
    - ሰላም፡ ለሥዕርተ፡ ርእስከ፡ ዘአጽነነ፡ ርእሶ፨
    - ኀበ፡ አቡሁ፡ ልዑል፡ እንዘ፡ ያመሐጽን፡ ነፍሶ፨
    - ኢየሱስ፡ ክርስቶስ፡ ቅንዋተ፡ መስቀል፡ በተአግሶ፨
    - እሰግድ፡ ለመስቀሉ፡ እንተ፡ በደሙ፡ ቀደሶ፨
    - ንሴብሕ፡ ካዕበ፡ ዕበዮ፡ ወንግሦ፨
  4:
    - ሰላም፡ ለርእስከ፡ ዘሰመዩ፡ ስማ፨
    - ልሳነ፡ ግዕዝ፡ ርእስ፡ ወልሳነ፡ ዕብራይስጥ፡ ብሂለ፡ ድማ፨
    - ኢየሱስ፡ ክርስቶስ፡ ለመስቀልከ፡ ማሕተማ፨
    - ይትሐትም፡ በርእስየ፡ ወለሕማምከ፡ ሕማማ፨
    - ወዲበ፡ ኵሉ፡ አባላ፡ ወቆማ፨
  41:
    - ሰላም፡ ለአእጋሪከ፡ ቅድመ፡ ጲላጦስ፡ ዘቆማ፨
    - እምበለ፡ ቅንዋት፡ ያልክኦ፡ ወቅድመ፡ ይሕመማ፨
    - ስቅለትከ፡ ክርስቶስ፡ በሞገስ፡ ወኀይለ፡ ግርማ፨
    - ሰገዱ፡ በቅድሜከ፡ አእላፈ፡ ትጉሃን፡ ዘራማ፨
    - እስመ፡ አንተ፡ ውእቱ፡ ንጉሦሙ፡ ፌማ፨
  47:
    - ሰላም፡ ለመልክእከ፡ መልክአ፡ አዳም፡ ነሣኢ፨
    - አምላክ፡ ኅቡእ፡ ዘኢያስተርኢ፨
    - መስቀልከ፡ ክርስቶስ፡ ዕፀ፡ መዋኢ፨
    - ይፈውስ፡ ሕማምየ፡ ወቍስልየ፡ ያጥኢ፨
    - እንተ፡ በዲቤየ፡ ከዐ?ወ፡ ሕምዝ፡ ቀትል፡ ጸላኢ፨
  53:
    - ሰላም፡ ለዕርገትከ፡ የማነ፡ አቡከ፡ ልዑል፨
    - ዘምስለ፡ አብሐት፡ ወዕበይ፡ ወብርሃን፡ ጽዱል፨
    - አዕርገኒ፡ ክርስቶስ፡ በዘዚአከ፡ ክሂል፨
    - ኢየሩሳሌም፡ ዘላዕሉ፡ ሰማያዊት፡ ደወል፨
    - እሳት፡ ውስቴታ፡ ምሉእ፡ ፍሥሓ፡ ወሣህል፨
  54:
    - ሰላም፡ ለመጽአትከ፡ በመንክር፡ ሥ
    - መልአከ፡ ስሕተት፡ ትደይን፡ ወለርጉማን፡ 
    - አቁመኒ፡ ክርስቶስ፡ ምስለ፡ ቡሩካን፨
    - ኀበ፡ ይትፌሥሑ፡ ወይትሐሰዩ፡ ጻድቃን፨
    - እስመ፡ አለቦሙ፡ እምዝ፡ ሐዘን፨
  55:
    - ስብሐት፡ ይደሉ፡ ለክርስቶስ፡ ለዘጾረ፡ ሕማመ፨
    - ወስብሐት፡ ሎቱ፡ ለዘከዐወ፡ ደመ፨
    - ወስብሐት፡ ዓዲ፡ ለዘሰከበ፡ ወኖመ፨
    - ስብሐት፡ ለዘሐይወ፡ ወተንሥአ፡ ፍጹመ፨
    - ስብሐት፡ ለዘዐርገ፡ ወለዘይመጽእ፡ ዳግመ፨
    - ስብሐት፡ ለመስቀሉ፡ ወእሁብ፡ ሰላመ፨
---