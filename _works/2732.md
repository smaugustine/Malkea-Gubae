---
type: malkəʾ

chaine: [16]

titles:
  -
    gez: Malkəʾa Diyosqoros wa-Sāwiryānos
    en: Image of Dioscorus and Severian

subjects: [dioscorus, severian]

stanzas:
  1:
    - ማሕሌተ፡ ዲዮስቆሮስ፡ አብ፡ ወሳዊርያኖስ፡ ክቡር፨
    - እለ፡ መገቡ፡ ዓለመ፡ በዘእስክንድርያ፡ መንበር፨
    - አሥተናስኡኒ፡ እጽሐፍ፡ ሥላሴ፡ አጋእዝተ፡ ሰማይ፡ ወምድር፨
    - ዘይሰአነክሙ፡ ምዕረ፡ አምጣነ፡ አልቦ፡ ነገር፨
    - እመኒ፡ በየብስ፡ ወልዑል፡ ጠፈር፨
  2:
    - ሰላም፡ ለዝክረ፡ ስምክሙ፡ ወለሥዕርትክሙ፡ ዓዲ፨
    - ዘኈለቍዎ፡ ሥላሴ፡ አማልክተ፡ ኵሉ፡ ሰጋዲ፨
    - ዲዮስቆሮስ፡ አብ፡ ወሳዊርያኖስ፡ ወላዲ፨
    - አድኅኑኒ፡ ለወልድክሙ፡ እምእሳተ፡ ፍዳ፡ ነዳዲ፨
    - በጽድቀ፡ ዚአክሙ፡ ዕንቍ፡ ዘትጉህ፡ ነጋዲ፨
  25:
    - ሰላም፡ ለፀአተ፡ ነፍስክሙ፡ ድኅረ፡ ሠርቀ፡ ዕለት፡ ማርያ፨
    - ከመ፡ ወርኃ፡ ቲቶ፡ ቡሩክ፡ ዓውደ፡ አመተ፡ ግብጽ፡ ወኢትዮጵያ፨
    - ዲዮስቆሮስ፡ ክቡር፡ ወሳዊ፡ ዘእስክንድርያ፨
    - አሥዩኒ፡ እስመ፡ ኀለይኩ፡ ማኅሌተ፡ ክብርክሙ፡ ነያ፨
    - ሀገረ፡ ሥላሴ፡ ቅድስት፡ ዘመንክር፡ ዕበያ፨
  26:
    - ሰላም፡ ለበድነ፡ ሥጋክሙ፡ ማኅደረ፡ ጥዒና፡ ወፈውስ፨
    - ለግንዘትክሙኒ፡ ወዝኅርክሙ፡ ቅዱስ፨
    - ዲዮስቆሮስ፡ ሊቅ፡ ወሳዊርያኖስ፡ ርእስ፨
    - ይእሰዩኒ፡ ድኅረ፡ ሥላሴ፡ ዕሤተ፡ ተድላሃ፡ ለነፍስ፨
    - ፍዳ፡ ስብሐትየ፡ ኪያክሙ፡ በስብሐት፡ ሐዲስ፨
---