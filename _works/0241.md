---
type: malkəʾ

subjects: [sisinnius]

stanzas:
  1:
    - በእንተ፡ ዕበይከ፡ ወሥነ፡ ገድልከ፡ ሰማዕቱ፡ ሱስንዮስ፨
    - አቀድም፡ አእኵቶቶ፡ ለኢየሱስ፡ ክርስቶስ፨
    - እንተ፡ ዘአጽናዕካ፡ ትማእ፡ በኀይለ፡ መንፈሱ፡ ቅዱስ፨
    - ለለ፡ አማኅኩከ፡ በቃለ፡ ሰላም፡ ሐዲስ፨
    - እምከናፍርየ፡ ረሲ፡ ይትከዐው፡ ሞገስ፨
  2:
    - ሰላም፡ ለዝክረ፡ ስምከ፡ ዘሐዋዝ፡ ጣዕሙ፨
    - ሱስንዮስ፡ ሰማዕት፡ ለክርስቶስ፡ ሱታፌ፡ ሕማሙ፨
    - በመጽሐፈ፡ ሕይወት፡ ስምከ፡ ኀበ፡ ተጽሕፈ፡ ቀዲሙ፨
    - ጸሐፎ፡ ለስምየ፡ ለበግዐ፡ ምሥጢር፡ በደሙ፨
    - ተማሕፀንኩ፡ ለዓለም፡ ኢይትፋእ፡ ማሕተሙ፨
  47:
    - ሰላም፡ ለነፍስከ፡ እደ፡ መልአከ፡ ሞት፡ ዘኢሆካ፨
    - በትፍሥሕት፡ ዘወፅአት፡ ወሰገደት፡ ቅድመ፡ አምላካ፨
    - ሱስንዮስ፡ ላቲ፡ በትዕግሥትከ፡ አጥረይካ፨
    - ተማሕፀንኩ፡ በነፍስከ፡ ሥርጉተ፡ ሥን፡ ወዋካ፨
    - ለትኩን፡ ነፍስየ፡ ዘለከ፡ ምህርካ፨
  48:
    - ኦሱስንዮስ፡ ተወከፍ፡ ዘንተ፡ መሥዋዕተ፡ ሰላምየ፨
    - ዘአባእኩ፡ ለከ፡ እምተጽናስየ፨
    - እመ፡ ተወከፍከኒ፡ ሥመር፡ ቃለ፡ አፉየ፨
    - ቅድሜከ፡ ጸሎትየ፡ ዐሪጋ፡ ሰማየ፨
    - እንበለ፡ በረከት፡ ዕራቀ፡ ኢትግባእ፡ ኀቤየ፨
---