---
type: malkəʾ

subjects: [george]

stanzas:
  1:
    - ብዝኀ፡ ውዳሴከ፡ ዘልፈ፡ ሶበ፡ ትፈቅድ፡ ነፍስየ፨
    - በሕገ፡ ሥጋ፡ ወደም፡ ይደክመኒ፡ ኀይልየ፨
    - ዮርጊስ፡ ዳእሙ፡ ተስጥወኒ፡ ቃልየ፨
    - ወሰከኒ፡ በኪዳንከ፡ ከመ፡ አፉየ፡ ጸለየ፨
    - ሞገሰ፡ ስምከ፡ ያሞግሶ፡ ስምየ፨
  2:
    - ሰላም፡ ለዝክረ፡ ስምከ፡ እንተ፡ የዐውዶ፡ መዐዛ፨
    - ወለሥዕርተ፡ ርእስከ፡ ጽሑድ፡ ዘርእስከ፡ አክሊለ፡ ቤዛ፨
    - ጊዮርጊስ፡ ኀያል፡ ፍጡነ፡ ረድኤት፡ ከመ፡ ሰኬዛ፨
    - ያድኅነኒ፡ ደመ፡ ስምዕከ፡ ለንኡሰ፡ ወሬዛ፨
    - እምባሕለ፡ ልሳን፡ ስክርት፡ ዘይቅትል፡ ሕምዛ፨
  18:
    - ሰላም፡ ለመልክእከ፡ በደመ፡ ስምዕ፡ ዘተሐፅበ፨
    - ጊዜ፡ ፍልጠተ፡ ነፍስ፡ እምሥጋ፡ አመጽዋዐ፡ ሰይፍ፡ ሰረበ፨
    - ጊዮርጊስ፡ ንሥአኒ፡ ከመ፡ እኩን፡ ማዕተበ፨
    - ወምላእ፡ ውስተ፡ ልብየ፡ ወመጠነ፡ ኆፃ፡ ባሕር፡ ጥበበ፨
    - እምነ፡ ፍቅር፡ ኢታፈቅር፡ መዝገበ፨
  19:
    - ሰላም፡ ለበድነ፡ ሥጋከ፡ ግብረ፡ ትንሣኢሁ፡ ዘሰበከ፨
    - ወለግንዘትከ፡ ሰላም፡ ምስለ፡ ገባሬ፡ ኀይል፡ ዝኅርከ፨
    - መሥዋዕተ፡ አምልኮ፡ እንተ፡ ዘተክዕወ፡ ደምከ፨
    - ይትፌሥሐኒ፡ ኅሊናየ፡ ሶበ፡ እጼሊ፡ ኪያከ፨
    - ውስተ፡ ሰማያት፡ አጥረይኩ፡ አርከ፨
  20:
    - ጊዮርጊስ፡ ተወክፍ፡ አምኃ፡ ሰላምየ፡ ዘፍቅር፨
    - ወተናበብ፡ ቃለ፡ በልሳነ፡ ሰማይ፡ ወምድር፨
    - ሊተኒ፡ ለሕጹጸ፡ ጥበብ፡ ወምክር፨
    - አንብረኒ፡ ከመ፡ ሕልቀት፡ ውስተ፡ ልብከ፡ ክቡር፨
    - እምነ፡ ዛቲ፡ ትውልድ፡ እስመ፡ ሐልቀ፡ ኄር፨
  21:
    - ነዓ፡ ኀቤየ፡ እግዚኦ፡ ጸሎተ፡ ልብየ፡ እጼሊ፨
    - እንዘ፡ እትአመን፡ ኀይለከ፡ ወረድኤትከ፡ እሔሊ፨
    - ከመ፡ እስራኤል፡ ድኅኑ፡ እመልአከ፡ ሞት፡ በደመ፡ ጠሊ፨
    - አድኅነኒ፡ ወባልሐኒ፡ ጊዜ፡ ተንሥአ፡ ቀታሊ፨
    - በደመ፡ ስምከ፡ ዘተክዕወ፡ ጊዮርጊስ፡ ከሃሊ፨
---