---
type: malkəʾ

subjects: [ananya-d-sarabi]

stanzas:
  1:
    - ሰላም፡ ለዝክረ፡ ስምከ፡ ዘፍካሬሁ፡ ደመና፨
    - ወለሥዕርትከ፡ ሰላም፡ ዘኢተቀብአ፡ ቅብአ፡ ሙስና፨
    - አናንያ፡ ጳውሎስ፡ ለቤተ፡ ክርስቲያን፡ ቀርና፨
    - ከመ፡ እዜኑ፡ ስብሐቲከ፡ ወዘዚአከ፡ ልዕልና፨
    - በዲበ፡ እንግድዓየ፡ አክብድ፡ ወምላእ፡ ልቦና፨
  2:
    - ሰላም፡ ለርእስከ፡ አክሊለ፡ ጻማ፡ ዘተቀጸለ፨
    - ወለገጽከ፡ ሰላም፡ ዘተሳተፈ፡ ጸዳለ፨
    - አናንያ፡ አቡየ፡ እስእለ፨
    - አብያጺከ፡ መነኮሳት፡ ኀበ፡ ረሰዩ፡ መድበለ፨
    - አሀሉ፡ ምስሌሆሙ፡ ጸግወኒ፡ ክፍለ፨
  22:
    - ሰላም፡ ለግንዘተ፡ ሥጋከ፡ በእደ፡ ኄራን፡ አበው፨
    - ወለመቃብሪከ፡ ሰላም፡ በውሣጤ፡ ገዳም፡ ፍትው፨
    - አናንያ፡ ያዕቆብ፡ መፍቀሬ፡ አምላክ፡ ሕያው፨
    - ከመ፡ ኢይቅትክጸ፡ ፍትወተ፡ ሥጋ፡ ኤሳው፨
    - ቀቲለ፡ ዚአየ፡ ቀደምከ፡ በነገር፡ ህልው፨
  23:
    - ዘንተ፡ ስብሐታተ፡ ዘአቅረብኩ፡ ነያ፨
    - ከመ፡ መሥዋዕተ፡ ላህም፡ ሥሙር፡ ሠመርከ፡ አናንያ፨
    - አልቦ፡ እምይእዜ፡ ለነፍስየ፡ ዘያጠንያ፨
    - ኢጠቢብ፡ ወኢኬንያ፨
    - ዕሤተ፡ በረከትከ፡ ምሉአ፡ ዳእሙ፡ እሥያ፨
  24:
    - እስመ፡ ውዳሴሁ፡ ፈጸምኩ፡ ወዘዚአሁ፡ መልክእ፨
    - መጠነ፡ ተክህለኒ፡ ሊተ፡ መጠነ፡ ዕሥራ፡ ወርብዕ፨
    - ሶበ፡ አናንያ፡ ተዐርግ፡ ጸሎተ፡ ቅዱሳን፡ ሰብእ፨
    - ኢታውርድ፡ ተሚኦከ፡ ላዕለ፡ ወልድከ፡ ኃጥእ፨
    - አፍሐመ፡ እሳት፡ ውዑይ፡ እምሥር፡ ኅቡእ፨
---