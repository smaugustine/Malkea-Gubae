---
type: malkəʾ

subjects: [luke]

masgabbiya:
  1:
    - እስመ፡ ብዙኃን፡ እለ፡ ወጠኑ፡ ዕበያተ፡ ክርስቶስ፡ ለዜንዎ፨
    - ረትዓኒ፡ ትቤ፡ እምጥንቱ፡ እትልዎ፨
    - ነገርከ፡ ሉቃስ፡ እሙን፡ በኢሐስዎ፨
    - አነኒ፡ ዝክረ፡ ውዳሴከ፡ አኅሥሥ፡ በተሰፍዎ፨
    - ለጽልመተ፡ ልብየ፡ ዘልፈ፡ ሥንከ፡ ያሕትዎ፨
stanzas:
  1:
    - ሰላም፡ እብል፡ ስመከ፡ ውዱሰ፨
    - በመጽሐፈ፡ ሕይወት፡ ክርቱሰ፨
    - ሉቃስ፡ ኪያከ፡ ልብየ፡ ኀሠሠ፨
    - እምታሕተ፡ አምላክ፡ አጥረይኩከ፡ አንሰ፨
    - ለስምየ፡ አባ፡ ሀቦ፡ ሞገሰ፨
  2:
    - ሰላም፡ ለጸላሎትከ፡ በጽላሎተ፡ አምላክ፡ ኀዳሪ፨
    - ዘተሐውር፡ በንጹሕ፡ ወጽድቅ፡ እንዘ፡ ገባሪ፨
    - ሉቃስ፡ ቅኑይ፡ ዘእግዚአብሔር፡ ነባሪ፨
    - ለሀብተ፡ ዚአየ፡ ኪያከ፡ እሐሪ፨
    - ተኖለወኒ፡ እስከ፡ ነፍስ፡ ደኃሪ፨
  3:
    - ሰላም፡ ለመልክእከ፡ እለ፡ ተጽሕፋ፡ ቅድመ፨
    - ዘደመ፡ ኢየሱስ፡ ከዊኖ፡ ቀለመ፨
    - መክፈልትየ፡ ሉውቃስ፡ ዘአድማዕኩከ፡ ፍጹመ፨
    - ከማየ፡ አልቦ፡ በዓለም፡ ዘደክተመ፨
    - በእንተ፡ ኢየሱስ፡ ኩነኒ፡ አበ፡ ወእመ፨
  4:
    - ሰላም፡ ለሥዕርትከ፡ እምእግዚአብሔር፡ ኍሉቅ፨
    - እምኔሆን፡ አሐቲ፡ እንተ፡ ኢትወድቅ፨
    - አስተርአይከ፡ ሉቃስ፡ ከመ፡ ዘመብረቅ፨
    - ዜና፡ ስብከትከ፡ በነገር፡ ዕሙቅ፨
    - አዋከዮ፡ ለዐረብ፡ እምሰርቅ፨
  50:
    - ሰላም፡ ለበድነ፡ ሥጋከ፡ በሰንዶናት፡ ዘተገንዘ፨
    - ለሕዝበ፡ እስራኤል፡ በከመ፡ ተአዘዘ፨
    - ዘተሐብር፡ ሉቃስ፡ ዘጳውሎስ፡ ግዕዘ፨
    - ሥነ፡ ምግባሪከ፡ ያከፍእ፡ ቤዘ፨
    - ርትዐተ፡ ልብከ፡ ይመስል፡ በለዘ፨
  51:
    - ሰላም፡ ለመቃብሪከ፡ ለሥጋከ፡ መዝገቡ፨
    - እስከ፡ ይበጽሕ፡ ሰዐ፡ ከብከቡ፨
    - ለእግዚአብሔር፡ ሉቃስ፡ እምነ፡ ኅሩያን፡ ሕዝቡ፨
    - እምቃለ፡ ትምህርትከ፡ ስቴ፡ ጽሙዓነ፡ ረከቡ፨
    - ለማየ፡ ወንጌል፡ አንተ፡ ምንሐቡ፡ ወርሰርቡ፨
  52:
    - ሰላም፡ ለመልክእከ፡ ወለአባላቲከ፡ በኆልቍ፨
    - ጽዱላን፡ አዕናቍ፨
    - መዐዛከኒ፡ ጽጌ፡ ሰንሰሪቍ፨
    - በዐጸደ፡ ንጉሥ፡ ቀዋሚ፡ እንተ፡ ኢትንህል፡ ዕጥቍ፨
    - ወሥዕርቲነ፡ ሉቃስ፡ ዘሕቍ፨
  53:
    - ዜና፡ ውዳሴከ፡ ጥንቁቀ፡ ዘኢያሠነይኩ፡ ተናግሮ፨
    - በተሐብሎትየ፡ አላ፡ መጠነ፡ ክህልኩ፡ ዘእፌጽሮ፨
    - አልቦ፡ ፍርሀት፡ ውስተ፡ ተፋቅሮ፨
    - ዘገደፍኩ፡ ወዘወሰኩ፡ በዘአልብየ፡ አእምሮ፨
    - ለቃለ፡ ማሕሌትየ፡ አርቲአከ፡ ለዓለም፡ ሥመሮ፨
---