---
type: malkəʾ

subjects: [joachim]

stanzas:
  1:
    - እዌጥን፡ እንከ፡ ነገረ፡ ህላዌከ፡ በአምኆ፨
    - ከመ፡ ስብሐቲከ፡ ይነግር፡ አፈ፡ ዚአየ፡ በከልሆ፨
    - ኢያቄም፡ አቡነ፡ ዘልማድከ፡ ተራኅርኆ፨
    - ዕቀብ፡ ፍቁራኒከ፡ በዘዚአከ፡ የውሆ፨
    - እስመ፡ እምእዴከ፡ ይትረከብ፡ ዘሰማይ፡ መርሖ፨
  2:
    - ሰላም፡ ሰላም፡ ለዝክረ፡ ስምከ፡ ቅዱስ፨
    - ለሥዕርተ፡ ርእስከ፡ ካዕበ፡ ወለርእስከ፡ ውዱስ፨
    - ኢያቄም፡ አንተ፡ ዘእምዘርአ፡ ዳዊት፡ ንጉሥ፨
    - በሎሙ፡ ለአብያጺከ፡ እለ፡ ሀለዉ፡ በነፍስ፨
    - ለሐውጾ፡ ዐርክየ፡ ንዑ፡ በዛቲ፡ መቅደስ፨
  21:
    - ሰላም፡ ለግንዘተ፡ ሥጋከ፡ በልብሰ፡ ሰንዱናት፡ ሠናያን፨
    - እንተ፡ ገነዝዎ፡ ጥቀ፡ ካህናተ፡ ብሌት፡ ኄራን፨
    - ወመቃብሪከ፡ ዘኮነ፡ በምድረ፡ ዮፍኒ፡ መካን፨
    - በከዩ፡ ወለሐዉ፡ ሕዝበ፡ እስራኤል፡ ጻድቃን፨
    - በጊዜ፡ ሞትከ፡ ኢያቄም፡ ወረደ፡ ብርሃን፨
  32:
    - ተወከፍ፡ ዘአቅረብኩ፡ ስብሐተ፡ አምኃ፨
    - ህየንተ፡ አፍቅሮትየ፡ ባሕቱ፡ እስመ፡ ኢኮነ፡ ብዙኀ፨
    - ኢትግድፍ፡ ወኢታንትግ፡ ዘስብሐቲከ፡ ረባሐ፨
    - ሀበኒ፡ ዐስበ፡ ጻማየ፡ ለጸማድከ፡ ፍሩህ፨
    - ወሃቤ፡ ሕይወት፡ ኢያቄም፡ ሰርከ፡ ወነግሀ፨
tarafa_malke:
  1:
    - ኦኢያቄም፡ ኦኢያቄም፡ ኦመተንብል፨
    - በዓለ፡ ሞገስ፡ ዘኮንከ፡ እምኀበ፡ ክርስቶስ፡ ልዑል፨
    - ይዕቀበነ፡ ወትረ፡ ትንብልናከ፡ ለለ፡ መዋዕል፨
    - በእንተ፡ ማርያም፡ ወለትከ፡ ሰውረነ፡ እምሀጕል፨
    - ወአድኅን፡ ነፍሳተነ፡ እመንሱት፡ ኀያል፨
---