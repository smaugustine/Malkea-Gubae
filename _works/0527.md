---
type: malkəʾ

habtemichael: [67]

subjects: [estenfasa-krestos-d-asgag]

stanzas:
  1:
    - ናሁ፡ ወጠንኩ፡ ለመልክእከ፡ ሰላሞ፨
    - በብዙኅ፡ ጽሂቅ፡ ወአስተሐምሞ፨
    - እስትንፋሰ፡ ክርስቶስ፡ ሕሩም፡ እምበቀል፡ ወተቀይሞ፨
    - አንጠብጥብ፡ በላዕሌየ፡ ለስብሐቲከ፡ ቀለሞ፨
    - ከመ፡ ሠናይተ፡ እንብብ፡ ወእክሀል፡ ፈጽሞ፨
  2:
    - ሰላም፡ ለዝክረ፡ ስምከ፡ አምሳለ፡ ጸቃውዕ፡ ጣዕሙ፨
    - ወሞገስ፡ ጥቀ፡ ለገብረ፡ መንፈስ፡ ቅዱስ፡ ከመ፡ ስሙ፨
    - እስትንፋሰ፡ ክርስቶስ፡ መምህር፡ አበ፡ ቅዱሳን፡ ኵሎሙ፨
    - ሰማዕታተ፡ ዘመልክእከ፡ በበ፡ መሌሊቱ፡ ወዐቅሙ፨
    - በሰሌዳ፡ ልብየ፡ ረሲ፡ ጠቢባን፡ ይቅልሙ፨
  32:
    - ሰላም፡ ለዕርገትከ፡ መንግሥተ፡ ሰማያት፡ ትትዋረሱ፨
    - ዘዐይነ፡ መዋቲ፡ ኢርእየ፡ ወዘኢኀለየ፡ መንፈሱ፨
    - አበ፡ አእላፍ፡ አንተ፡ እስትንፋሰ፡ ክርስቶስ፡ ምስለ፡ ወልድከ፡ ኢያሱ፨
    - ወምስለ፡ ኵሎሙ፡ እለ፡ ገድለከ፡ ኀሠሡ፨
    - ወእለ፡ ምስሌከ፡ ህላዌ፡ ቀደሱ፨
  33:
    - ስብሐት፡ ለእግዚአብሔር፡ ዘአጽሀቀኒ፡ በፈቃዱ፨
    - ውዳሴ፡ መልክእከ፡ እጽሐፍ፡ ለለ፡ አሐዱ፨
    - እንዘ፡ ጊጉየ፡ ልብ፡ አነ፡ እምእለ፡ በዝኁ፡ ወውኅዱ፨
    - ለአብ፡ ኢተወላዲ፡ እስትንፋሰ፡ ወልዱ፨
    - አኮኑ፡ ለእግዚእከ፡ ምሕረት፡ ልማዱ፨
  36:
    - እመ፡ ኢፈደዮሙ፡ ሰርከ፡ ለገባዕተ፡ መፍርህ፡ ዘሐቅል፨
    - እስመ፡ ይከውኖ፡ ኀፍረተ፡ ለበዓለ፡ ገራህት፡ ባዕል፨
    - እስትንፋሰ፡ ክርስቶስ፡ ጸግወኒ፡ ዕሤተ፡ ቡራኬ፡ በቃል፨
    - ተዘኪረከ፡ እግዚኦ፡ በመጽሐፈ፡ ዳግም፡ ክፍል፨
    - ለዐሳብ፡ ዐስቦ፡ ኢታዕቢ፡ ዘይብል፨
---