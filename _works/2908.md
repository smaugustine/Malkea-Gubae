---
type: malkəʾ

chaine: [189]

titles:
  -
    gez: Malkəʾa Śəllāse
    en: Image of the Trinity
  -
    gez: Malkəʾa Śəllāse Rābəʿāy
    en: Fourth Image of the Trinity

subjects: [trinity]

stanzas:
  1:
    - ሰላም፡ ለዝክረ፡ ስምክሙ፡ እምቅድመ፡ ዓለም፡ ህልው፨
    - ለርእስክሙ፡ ሰላም፡ ወለሥዕርተ፡ ርእስክሙ፡ ጽዕድው፨
    - አብ፡ ወወልድ፡ ወመንፈስ፡ ቅዱስ፡ ሥላሴክሙ፡ ግጽው፨
    - ከመ፡ ኢያንጌጊ፡ ውስተ፡ መካነ፡ ሐፅ፡ ወበድው፨
    - ብሔረ፡ ፍሥሓ፡ ስዱኒ፡ ለብእሲ፡ ልህው፨
  2:
    - ሰላም፡ ለፍጽምክሙ፡ ወለገጻቲክሙ፡ ሠላስ፨
    - ለቀራንብቲክሙ፡ ሰላም፡ ወለአዕይንቲክሙ፡ ሥነ፡ ኦርያሬስ፨
    - አብ፡ ወወልድ፡ ወመንፈስ፡ ቅዱስ፨
    - ሐመረ፡ ሥጋየ፡ ከመ፡ ኢይሑክ፡ ነፋስ፨
    - መዋግዲሁ፡ አዝኅኑ፡ በመርስ፨
  3:
    - ሰላም፡ ለአእዛኒክሙ፡ ወለመላትሒክሙ፡ ሐዋዝ፨
    - ለአእናፊክሙ፡ ሰላም፡ ወለከናፍሪክሙ፡ ምዑዝ፨
    - አብ፡ ወወልድ፡ ወመንፈስ፡ ቅዱስ፡ ዕሩያነ፡ ምክር፡ ወትእዛዝ፨
    - ገራህተ፡ ሰላምየ፡ ሠቅየክሙ፡ እምነቅዐ፡ ሥላሴ፡ ውሒዝ፨
    - ከመ፡ ትፍረይ፡ ረስይዋ፡ ወትኑኅ፡ እምአርዝ፨
  13:
    - ሰላም፡ እብል፡ ለኵሎን፡ መልክእክሙ፡ በሰጊድ፨
    - እግዚአብሔር፡ አብ፡ ወእግዚአብሔር፡ ወልድ፨
    - ወእግዚአብሔር፡ መንፈስ፡ ቅዱስ፡ ሥላሴ፡ ዋሕድ፨
    - በዕለተ፡ ሐተታ፡ ወቅስት፡ አመ፡ ይከውን፡ ረዓድ፨
    - ቀዊመ፡ ኅሩያን፡ ክፍሉኒ፡ ኢይኩን፡ ለባዕድ፨
---