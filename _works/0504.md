---
type: malkəʾ

habtemichael: [19]

subjects: [afse]

stanzas:
  1:
    - በስመ፡ አብ፡ ወወልድ፡ ወመንፈስ፡ ቅዱስ፡ በአኅብሮ፨
    - ውዳሴ፡ መልክእከ፡ እጽሕፍ፡ መጠነ፡ ተውህበኒ፡ አእምሮ፨
    - ሰባኬ፡ ትንሣኤ፡ አፍጼ፡ ዘተፈኖከ፡ ለምሕሮ፨
    - ለገብርከ፡ መፍቀሬ፡ አምላክ፡ አግርር፡ ፀሮ፨
    - እስመ፡ በስምከ፡ ቀደሰ፡ ማኅደሮ፨
  2:
    - ሰላም፡ ለዝክረ፡ ስምከ፡ በአፈ፡ አምላክ፡ ዘተጸውዐ፨
    - ወለሥዕፍርትከ፡ ሰያብ፡ ዘጽዕድው፡ እምልብሰ፡ መርዐ፨
    - መናኔ፡ መዛግብት፡ አፍጼ፡ ወዘብዕለ፡ ዓለም፡ ፍግዐ፨
    - ከመ፡ እጽገብ፡ እምበረከትከ፡ ዘተመነይኩ፡ ሰቡአ፨
    - በገራህተ፡ ልብየ፡ አብቍል፡ ሰላመከ፡ ዘርአ፨
  24:
    - ሰላም፡ ለቆምከ፡ ለወንጌለ፡ ክርስቶስ፡ አትሮንሱ፨
    - ወለአልክእከ፡ ፍትው፡ ዘሜላተ፡ ብርሃን፡ ልብሱ፨
    - አፍጼ፡ ፀሓይ፡ ዘአቀመከ፡ ኢያሱ፨
    - ሐውጸነ፡ በበዓልከ፡ ምስለ፡ እስክንድር፡ ወፈረሱ፨
    - ዘምስለ፡ ጉባ፡ ወስምዖን፡ ዘተበስረ፡ ፅንሱ፨
  25:
    - ሰላም፡ ለተሠውሮትከ፡ እንበለ፡ ያእምር፡ አሐዱ፨
    - እመኃዊከ፡ ኄራን፡ እለ፡ ምስሌከ፡ ነገዱ፨
    - መምህረ፡ መምህራን፡ አፍጼ፡ ለእግዚአብሔር፡ ፈጻሜ፡ ፈቃዱ፨
    - በበዓልከ፡ አሜሃ፡ መላእክተ፡ ሰማይ፡ ወረዱ፨
    - ወበመቅደስከ፡ በስብሐት፡ ዖዱ፨
  26:
    - ሰላም፡ ለተሠውሮትከ፡ ውሳጤ፡ መቅደስ፡ ምሥራቃዊ፨
    - ወለበአትከ፡ ዓዲ፡ በውስተ፡ ጽርሑ፡ ለመርዓዊ፨
    - ጸሊ፡ አፍጼ፡ ኀበ፡ ሊቅከ፡ ናዝራዊ፨
    - ከመ፡ ታድኅነኒ፡ እመሠገርተ፡ አርዌ፡ ነዓዊ፨
    - ጸሎትከ፡ አባ፡ ጽሙዐ፡ ያረዊ፨
  29:
    - ውሑደ፡ ነገርኩ፡ እንዘ፡ ብዙኅ፡ ውዳሴከ፨
    - በቃለ፡ ሰላምየ፡ ዝንቱ፡ ሶበ፡ ሰአልኩ፡ ኀቤከ፨
    - አፍጼ፡ በለኒ፡ ወአስምዐኒ፡ ቃለከ፨
    - እምብዙኅ፡ ጻማ፡ ኣአርፈከ፡ ሰማዕኩ፡ ጸሎተከ፨
    - ወስእለተከ፡ ኀበ፡ ሀሎ፡ ፍሥሓ፡ አነብረከ፨
tarafa_malke:
  1:
    - ሰላም፡ ለክሙ፡ አሌፍ፡ ወጽሕማ፨
    - አረጋዊ፡ ዓዲ፡ ወአባ፡ ገሪማ፨
    - አፍጼ፡ ወጉባ፡ ይምአታ፡ ጰንጠሌዎን፡ ወአባ፡ ሊቃኖስ፨
    - ለለ፡ ጽባሑ፡ ዑድዋ፡ ለዛቲ፡ መቅደስ፨
  2:
    - ፈሊሶ፡ እምእስያ፡ በመንኖ፡ ክብር፡ ወብዕል፨
    - ኀበ፡ ሀለወት፡ ቦቱ፡ ታቦተ፡ ማርያም፡ ድንግል፨
    - ኀበ፡ ኢየሱስ፡ ክርስቶስ፡ ዘአብ፡ ቃል፨
    - ኢንርአይ፡ ሙስናሃ፡ ለደብረ፡ ሐመልማል፨
    - ጸሊ፡ አፍጼ፡ መነኮስ፡ ኀያል፨
---