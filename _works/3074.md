---
type: malkəʾ

chaine: [354]

subjects: [george]

stanzas:
  1:
    - እንዘ፡ እነብር፡ ጽሩዐ፡ ወእትሀከይ፡ ዘልፈ፨
    - ምንተ፡ እሬሲ፡ እስመ፡ ወርኀ፡ ማእረር፡ ኀለፈ፨
    - ተቅራመ፡ ውዳሴከ፡ እኅሥሥ፡ እመስተገብራን፡ ዘተርፈ፨
    - እምስብሐቲከ፡ ዝናም፡ ከመ፡ እዜኑ፡ ነፍኒፈ፨
    - ጊዮርጊስ፡ ሀበኒ፡ ልሳነ፡ ወአፈ፨
  3:
    - ሰላም፡ ለጣዕመ፡ ስምከ፡ እንተ፡ ተመሰለ፡ ወይነ፨
    - ዘያስተፌሥሕ፡ አልባበ፡ ወዘያረስዕ፡ ኀዘነ፨
    - ለለ፡ ጸዋዕኩ፡ ጊዮርጊስ፡ ስመከ፡ መድኅነ፨
    - በባሕር፡ ወበየብስ፡ ተራድአኒ፡ ፍጡነ፨
    - እስመ፡ ኪያከ፡ ተወከልኩ፡ አነ፨
  4:
    - ሰላም፡ ለሥዕርተ፡ ርእስከ፡ እለ፡ ተነክሩ፡ ወተበፅዑ፨
    - በጸዊረ፡ ኀይል፡ መዋኢ፡ ለሰምሶን፡ እምቈናዝዑ፨
    - ምስፍነ፡ ሰማዕታት፡ ጊዮርጊስ፡ ተዐጋሤ፡ ሥቃይ፡ ለለ፡ ሳዑ፨
    - ያንሶጥጥ፡ ሥዕርተ፡ ርእስየ፡ በሐልዮ፡ ጻዕርከ፡ ጽንዑ፨
    - ወዲበ፡ አባል፡ እሳተ፡ ዘይክዑ፨
  43:
    - ሰላም፡ ለመላክኢከ፡ ተስፋ፡ ትንሣኤ፡ ዘአግሀዱ፨
    - እስከነ፡ ኮኑ፡ ሐመደ፡ እምድኅረ፡ በእሳት፡ ነዱ፨
    - ጊዮርጊስ፡ አማን፡ ለሕያው፡ ወልዱ፨
    - ተኵላተ፡ ስብዓ፡ እለ፡ መሢጠ፡ ለመዱ፨
    - ይሞኡከ፡ ስእኑ፡ ለበግዕ፡ አሐዱ፨
  49:
    - በከመ፡ ተወክፈ፡ እግዚእከ፡ ጸራይቀ፡ መበለት፡ ክልኤተ፨
    - ወአንብዐ፡ ብእሲት፡ ኃጥእት፡ እንተ፡ ቀብአቶ፡ ዕፍረተ፨
    - በኢዮቤልዩ፡ አሐተ፡ ወበበ፡ ሱባኤ፡ ሰባዕቱ፨
    - ዘአባእኩ፡ እምተጽናስየ፡ ለመልክእከ፡ ስብሐቱ።
    - ተወኪፈከ፡ ጊዮርጊስ፡ ሀበኒ፡ ዕሤቱ፨
---