---
type: malkəʾ

chaine: [356]
habtemichael: [80]

subjects: [fileppos-d-libanos]

stanzas:
  1:
    - እወጥን፡ ስብሐተ፡ ለስብሐቲከ፡ ወአስተዋድድ፡ መዝሙረ፨
    - ለቃለ፡ መሰንቆ፡ ጸጋከ፡ እንዘ፡ ይከውኖ፡ አውታረ፨
    - ተራድአኒ፡ ፊልጶስ፡ እስከ፡ ፍጻሜ፡ ቃል፡ ድኅረ፨
    - እመሰ፡ ኢፈጸምኩ፡ ወኢኀተምኩ፡ ነገረ፨
    - ቅድመ፡ ጠቢባን፡ ደቂቅከ፡ ኢይከውን፡ ዝክረ፨
  2:
    - ሰላም፡ ለዝክረ፡ ስምከ፡ መፍቀሬ፡ አምላክ፡ ስሙ፨
    - በርእሰ፡ ቀዳማይ፡ ፊልጶስ፡ እንተ፡ ነበረ፡ ቀዲሙ፨
    - ፊልጶስ፡ ሕቱም፡ ለሙሴ፡ በማሕተሙ፨
    - እስራኤል፡ ሕዝብከ፡ አእላፈ፡ አእዛን፡ ኵሎሙ፨
    - መና፡ ውዳሴከ፡ በትፍሥሕት፡ ይጥዕሙ፨
  44:
    - ሰላም፡ ለመልክእከ፡ እንተ፡ መጽለወ፡ ላሕዩ፨
    - እስመ፡ ኮነ፡ ሎቱ፡ እምሣዕረ፡ እንስሳ፡ ሲሳዩ፨
    - ፊልጶስ፡ አቡየ፡ ለወልድከ፡ ንንግር፡ ዕበዩ፨
    - ዘወለደኒ፡ በጸጋ፡ እስከ፡ በጸጋሁ፡ አሐዩ፨
    - ውዳሴ፡ ይደሉ፡ ለዕበዩ፨
  45:
    - ሰላም፡ ለመልክእከ፡ በአምሳለ፡ ሥኑ፡ ወራእዩ፨
    - ለክርስቶስ፡ አምላክ፡ ዘአዳም፡ ሥነ፡ ላህዩ፨
    - ሐረሳዊ፡ ፊልጶስ፡ መላኤ፡ ሥርናይ፡ ውስተ፡ ሙዳዩ፨
    - አመ፡ ይወፅእ፡ ቃል፡ በግርማሁ፡ ወዕበየ፡ ዕበይ፡ ዕበዩ፨
    - ፀረ፡ ሕይወትየ፡ ቅትል፡ ወኪያየ፡ አሕዩ፨
  49:
    - ሰላም፡ ለመቃብሪከ፡ በመካነ፡ ቅድስት፡ አዕንቆ፨
    - ለክርስቶስ፡ አምላክ፡ ድኅረ፡ ፈጸምከ፡ ጻህቆ፨
    - ኦፊልጶስ፡ ጳውሎስ፡ ዘደማስቆ፨
    - እዜምር፡ ለከ፡ እግዚኦ፡ በልሳነ፡ ሠናይ፡ መሰንቆ፨
    - እስመ፡ እምአምላክ፡ ኀሠሥከ፡ መንግሥቶ፡ ወጽድቆ፨
  50:
    - አመ፡ ትቀውም፡ በሥልጣንከ፡ እግዚአብሔር፡ ፈጣሪ፨
    - እምዓለመ፡ አበው፡ ቀደምት፡ እስከነ፡ ምጽአትከ፡ ዘደኃሪ፨
    - ክበደ፡ ጌጋዩ፡ ወንጽሑ፡ እንዘለለ፡ ርእሱ፡ ያጠሪ፨
    - ኦመሓሪ፡ ወወልደ፡ አምላክ፡ መሓሪ፨
    - በእንተ፡ ፊልጶስ፡ ረድእ፡ አበሳየ፡ ስሪ፨
tarafa_malke:
  1:
    - ስብሐት፡ ለከ፡ ኢየሱስ፡ እምአፈ፡ አርድእት፡ ልኡካን፨
    - ስብሐት፡ ለከ፡ ኢየሱስ፡ እምአፈ፡ ጻድቃን፨
    - ስብሐት፡ ለከ፡ ኢየሱስ፡ ንጉሠ፡ ግሼና፡ መካን፨
    - ስብሐት፡ ለከ፡ ኢየሱስ፡ እምአፈ፡ አበው፡ ገዳማውያን፨
    - ስብሐት፡ ለከ፡ እምአፈ፡ ኄራን፡ ይነግር፡ ስብሐቲከ፡ ፊልጶስ፡ ካህን፨
---