---
type: poetry

titles:
  -
    gez: Nəʿi Māryām
    en: Come, Mary

subjects: [mary]

stanzas:
  1:
    - ኣዐትብ፡ ነፍስየ፡ በኀይለ፡ ሃይማኖት፡ ዘነፍስ፨
    - በስመ፡ አብ፡ ወወልድ፡ ወመንፈስ፡ ቅዱስ፨
    - ወበስምኪ፡ ማርያም፡ ማሕተመ፡ ቅድሳት፡ ሐዲስ፨
    - ኢይቁም፡ ቅድመ፡ ገጽየ፡ እንተ፡ አማሰና፡ ለየብስ፨
    - መንፈሰ፡ ሰይጣን፡ ወጋኔን፡ ርኩስ፨
  2:
    - ንዒ፡ ኀቤየ፡ እምዐጸደ፡ ሰማይ፡ ጸናፊ፨
    - ስእለትየ፡ ኵሎ፡ ከመ፡ ትትወከፊ፨
    - ጠለ፡ ርኅራኄ፡ ወፍቅር፡ በላዕሌነ፡ ነፍንፊ፨
    - ብዕልሰ፡ ዘበምድር፡ ኀላፊ፨
    - ማርያም፡ ሊተ፡ ጽድቀኪ፡ አትርፊ፨
  18:
    - ንዒ፡ ኀቤየ፡ ምስለ፡ ማኅበራንኪ፡ ሰብእ፨
    - በኢየሩሳሌም፡ ዘላዕሉ፡ አስማቲሆሙ፡ ልኩእ፨
    - ማርያም፡ ድንግል፡ አምጻኢተ፡ ተድላ፡ ወፍግዕ፨
    - አስተበቍዐኪ፡ በስመ፡ ወልድኪ፡ ኅቡእ፨
    - ከመ፡ ታቅንትኒ፡ ኀይለኪ፡ በጸብእ፨
  19:
    - ሶበ፡ አእምርኩ፡ ገሀደ፡ ከመ፡ ኢትፈቅዲ፡ ወርቀ፨
    - አባእኩ፡ ለኪ፡ ፍሬ፡ ከናፍርየ፡ ሕቀ፨
    - ማርያም፡ ሀብኒ፡ ወኢትበልኒ፡ ኀልቀ፨
    - ዘየአክለኒ፡ በረከተ፡ አፉኪ፡ ስንቀ፨
    - ከመ፡ እንተ፡ ብእሲ፡ ዘይነግድ፡ ብሔረ፡ ርኁቀ፨
---