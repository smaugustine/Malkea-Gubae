---
type: malkəʾ

chaine: [375, 124]
habtemichael: [207]

subjects: [cyricus]

stanzas:
  1:
    - ኦክርስቶስ፡ ናዝራዊ፡ ዘተወከፍከ፡ ሕማመ፨
    - ፀሓይ፡ ብሩህ፡ ወጽዱል፡ አመ፡ ሱራሬሁ፡ አጽለመ፨
    - መጽሐፈ፡ ዜናሁ፡ ለቂርቆስ፡ መንፈሳዊ፡ ወዘመልክኡ፡ ሰላመ፨
    - ጸሐፍ፡ ውስተ፡ ልብየ፡ እንዘ፡ ትገብር፡ ቀለመ፨
    - ደመከ፡ አምላካዊ፡ በመስቀል፡ ዘዘንመ፨
  2:
    - ሰላም፡ ለዝክረ፡ ስምከ፡ ቂርቆስ፡ ሕፃን፨
    - ዘፍካሬሁ፡ ተብህለ፡ ጽጌ፡ ምዑዝ፡ ዕፍራን፨
    - ለዝስምከ፡ ነጋሢ፡ ዘኢየዐርቆ፡ ሥልጣን፨
    - ሶበ፡ ይጼውዖ፡ ልሳንየ፡ ውስተ፡ ገጸ፡ ኵሉመካን፨
    - ይደንግፅ፡ ሞት፡ ወይጕየይ፡ ሰይጣን፨
  3:
    - ሰላም፡ ለሥዕርተ፡ ርእስከ፡ ዘሠረፁ፡ ወበቈሉ፨
    - ለርእስከ፡ በላዕሉ፨
    - በለኒ፡ ቂርቆስ፡ ዘይቤ፡ ለክርስቶስ፡ እግዚአ፡ ኵሉ፨
    - ሀብተ፡ በረከቱ፡ ወሞገሰ፡ ቅዱስ፡ መስቀሉ፨
    - ለዓለመ፡ ዓለም፡ እምይእዜ፡ ምስሌከ፡ የሀሉ፨
  26:
    - ሰላም፡ ሰላም፡ ወሰላም፡ እብሎን፨
    - ለአፃብዒከ፡ ዐሥር፡ ምስለ፡ አጽፋሪሆን፨
    - ኀድፈኒ፡ ቂርቆስ፡ ኖትያ፡ መንገለ፡ መርስ፡ ወዛኅን፨
    - እስመ፡ ናሁ፡ አስጠሙ፡ ኅሊናየ፡ በዝዘመን፨
    - ሰቆቃው፡ ጤግሮስ፡ ወግዮን፡ ኀዘን፨
  40:
    - ሰላም፡ ለበድነ፡ ሥጋከ፡ በሰረገላሁ፡ ዘተኀብአ፨
    - ለነቢይ፡ ኤልያስ፡ በሕገ፡ አምላክ፡ ዘቀንአ፨
    - መምህረ፡ መምህራን፡ ቂርቆስ፡ እንተ፡ ታጸድቅ፡ ኃጥአ፨
    - ጌጋይየ፡ ሥረይ፡ ለአባሲ፡ በከመ፡ መምህርከ፡ ሠርዐ፨
    - ወኅድግ፡ አበሳየ፡ በበ፡ ስብዕ፡ ስብዓ፨
  41:
    - ሰላም፡ ለሕማምከ፡ ወለግፍዕከ፡ ብዙኅ፨
    - እንተ፡ ያበኪ፡ አልባበ፡ ከመ፡ ግᎈ፡ ክርስቶስ፡ ርኅሩኅ፨
    - ክረምተ፡ ፍሥሓየ፡ ቂርቆስ፡ ለብእሴ፡ ሰቆቃው፡ ወላሕ፨
    - ያንጠብጥብ፡ በላዕሌየ፡ መጠነ፡ ሠለስቱ፡ አውራኅ፨
    - ነጠብጣበ፡ ትፍሥሕት፡ በረከትከ፡ ወዝናም፡ ንጹሕ፨
  42:
    - ሰላም፡ ለነቅዐ፡ ደምከ፡ ዘተቶስሐ፡ በደሙ፨
    - ለበግዐ፡ መስቀል፡ ክርስቶስ፡ እንተ፡ ያደንግፅ፡ ዜና፡ ሕማሙ፨
    - እኅወ፡ ሰማዕታት፡ ቂርቆስ፡ ወለሐዋርያት፡ ወልዶሙ፨
    - ለእለ፡ ገብሩ፡ ተዝካረከ፡ ጸጋ፡ መንፈስ፡ ቅዱስ፡ ሀቦሙ፨
    - ወዕሤተ፡ ጽድቅ፡ በሰማይ፡ አስተዳሉ፡ ሎሙ፨
  43:
    - ሰላም፡ ለህላዌከ፡ ማእከለ፡ ሰባዕቱ፡ ነገድ፨
    - እለ፡ ስኡላን፡ በነድ፨
    - አስተምሕር፡ ቂርቆስ፡ ቅድመ፡ መንበረ፡ አብ፡ ወወልድ፨
    - ኀበ፡ ተሐንጸ፡ መርጡልከ፡ ወዘዚአከ፡ ዐጸድ፨
    - ኢይምጻእ፡ በዓለም፡ ዘይቀትል፡ ብድብድ፨
  44:
    - በሰላመ፡ መንፈስ፡ ቅዱስ፡ ሰላም፡ ሰላም፨
    - ለሥነ፡ ቆምኪ፡ አዳም፨
    - ኢየሉጣ፡ ገነት፡ ዘመዐዛኪ፡ ጥዑም፨
    - ይትከዐው፡ ውስተ፡ አፉየ፡ ሐሊበ፡ አጥባትኪ፡ ዮም፨
    - ከመ፡ እምደመና፡ ይትከዐው፡ ወይወርድ፡ ዝናም፨
  45:
    - ሰላም፡ ለመልክኣትኪ፡ አርብዓ፡ ወሠለስቱ፨
    - ዓዲ፡ ሰላም፡ ለጠባይዕኪ፡ አርባዕቱ፨
    - ኢየሉጣ፡ ቅድስት፡ ለቂርቆስ፡ ወላዲቱ፨
    - ሰአሊዮ፡ በእንቲአየ፡ ከመ፡ ኢይጥፋእ፡ በከንቱ፨
    - ለእግዚአብሔር፡ አምላከ፡ ጽድቅ፡ ዘብዙኅ፡ ምሕረቱ፨
  46:
    - ለዝንቱ፡ ቃለ፡ ማሕሌት፡ ወለዝንቱ፡ ድርሳን፨
    - ለዘጸሐፎ፡ በአእዳው፡ ወለዘአንበቦ፡ በልሳን፨
    - ወለዘሰምዐ፡ ቃላቲሁ፡ በክልኤ፡ አእዛን፨
    - ኅቡረ፡ ይባርኩነ፡ በእዘዘ፡ ክርስቶስ፡ ብርሃን፨
    - ቅዱሳት፡ አፃብዒሁ፡ ለቂርቆስ፡ ሕፃን፨
  47:
    - ማሕሌተ፡ መልክኡ፡ ለቂርቆስ፡ ወዘኢየሉጣ፡ አባሉ፨
    - ናሁ፡ ጸሐፍኩ፡ እንዘ፡ አስተዋፅእ፡ እምነ፡ ገድሉ፨
    - ባርኪ፡ ሊተ፡ ማርያም፡ እግዝእተ፡ ኵሉ፨
    - ዘባረኪ፡ በዲበ፡ ምድር፡ ቡሩክ፡ በላዕሉ፨
    - ወዘቀድስኪ፡ ለዓለም፡ ዘይሄሉ፨
---