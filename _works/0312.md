---
type: malkəʾ

habtemichael: [159]

titles:
  -
    gez: Malkəʾa Marʿāwi Krəstos
    en: Image of Marʿāwi Krəstos

subjects: [marawi-krestos]

stanzas:
  1:
    - በስመ፡ ሥሉስ፡ ቅዱስ፡ ወበስመ፡ አምላክ፡ ዋሕድ፨
    - ድርሳነ፡ መልክእከ፡ ትጸግወኒ፡ ለአብድ፨
    - መርዓዊ፡ ክርስቶስ፡ ፈጻሜ፡ ፈቃድ፨
    - ዳዊት፡ በከመ፡ ይቤ፡ ኢትኅድገኒ፡ ለባዕድ፨
    - እስከ፡ እነግሮ፡ መዝራዕትከ፡ ለዘይመጽእ፡ ትወልድ፨
  2:
    - ሰላም፡ ለዝክረ፡ ስምከ፡ ስመ፡ ክርስቶስ፡ ዘተቶስሐ፨
    - ወለሥዕርትከ፡ ጸሊም፡ እንተ፡ እመጠኑ፡ ኖኀ፨
    - መርዓዊ፡ ክርስቶስ፡ ዜናከ፡ እስከ፡ አጽናፈ፡ ዓለም፡ በጽሐ፨
    - አስተስሪ፡ ኀጢአትየ፡ ወወሀበኒ፡ ንስሓ፨
    - እስመ፡ እምንእስየ፡ ጌጋይየ፡ ብዝኀ፨
  27:
    - ሰላም፡ ለመቃብሪከ፡ ለመቃብረ፡ ክርስቶስ፡ አምሳሊሁ፨
    - ሕይወተ፡ ሥጋ፡ ወነፍስ፡ እስመ፡ ይውሕዝ፡ ዲቤሁ፨
    - መርዓዊ፡ ክርስቶስ፡ ይምጻእ፡ ለሐውጾትነ፡ ናሁ፨
    - እንዘ፡ ሉቃስ፡ የሐውር፡ ቅድሜሁ፨
    - ወመርቆሬዎስ፡ ይተሉ፡ ድኅሬሁ፨
  28:
    - አምኃ፡ ሰላም፡ አቅረብኩ፡ በጽዋዔ፡ ወበክላህ፨
    - እንዘ፡ ነገሩ፡ ኅዳጥ፡ ወአኮ፡ ብዙኅ፨
    - መርዓዊ፡ ክርስቶስ፡ አቡነ፡ እንበለ፡ ኵነኔ፡ ወፍትሕ፨
    - ሀበነ፡ ለደቂቅከ፡ ንዋየ፡ በረከት፡ ንጹሕ፨
    - ስመ፡ ለውሂብ፡ እዴከ፡ ስፉሕ፨
  29:
    - ስብሐት፡ ይደሉ፡ ለአምላኪየ፡ ክርስቶስ፨
    - ዘአለበወኒ፡ ዘንተ፡ ስብሐተ፡ ገብሩ፡ ቅዱስ፨
    - መርዓዊ፡ ክርስቶስ፡ ሀበኒ፡ እምዚአከ፡ ልብስ፨
    - ወኢታርኅቀኒ፡ እመንበርከ፡ ሐዲስ፨
    - እስመ፡ ብየ፡ ክብር፡ ወብየ፡ ሞገስ፨
---