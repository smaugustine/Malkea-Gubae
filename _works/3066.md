---
type: malkəʾ

chaine: [346]

subjects: [cyricus]

stanzas:
  1:
    - እስመ፡ ብዙኃን፡ እለ፡ አኀዙ፡ ነጊረ፡ ይውጥኑ፨
    - ቅድመ፡ ማሕሌትከ፡ ዝንቱ፡ ዘወጠንክዎ፡ እዜኑ፨
    - በዘእክል፡ ቂርቆስ፡ ለፈጽሞ፡ ዝንቱ፡ ደርሳኑ፨
    - አስተቃኒ፡ ባሕረ፡ አእምሮ፡ ውስተ፡ ልብየ፡ መካኑ፨
    - በጽውዐ፡ አፉየ፡ ይትቀዳሕ፡ እምይምኑ፨
  2:
    - ሰላም፡ ለዝክረ፡ ስምከ፡ ዘጥንተ፡ ፊደሉ፡ ሣልስ፨
    - ወፍጻሜሁ፡ ሳድስ፨
    - ቂርቆስ፡ ሰማዕት፡ ዘውገ፡ ጊዮርጊስ፨
    - አንቅሐኒ፡ ለስብሐቲከ፡ በሙቀተ፡ ዐዚዝ፡ መንፈስ፨
    - ከመ፡ እምንዋሙ፡ ክቡድ፡ ይነቅህ፡ ፊንክስ፨
  7:
    - ሰላም፡ ለአዕይንቲከ፡ አብያዘ፡ ተድላ፡ ወነፈርዐፅ፨
    - ዘአስተዋደዶን፡ ኬንያ፡ በሰማየ፡ መልክእ፡ ሕኑጽ፨
    - ቂርቆስ፡ ሕፃን፡ አቍራሬ፡ ነድ፡ ብቁጽ፨
    - አንተኑ፡ አናንያ፡ መክብበ፡ ክልኤቱ፡ አብያጽ፨
    - ወሚመ፡ መደንግጽ፡ ራብዓይ፡ ገጽ፨
  9:
    - ሰላም፡ ለመላትሒከ፡ ዘኢደመነ፡ ቂሐቶን፨
    - እምጢሰ፡ እቶን፨
    - ቂርቆስ፡ ሕፃን፡ ወልደ፡ ሠረቃዊ፡ ብርሃን፨
    - ሶበ፡ ትትነሣእ፡ ላዕሌየ፡ ስክርተ፡ ደመ፡ ሰብእ፡ ልሳን፨
    - እዝነ፡ ረድኤት፡ ኩነኒ፡ በኵሉ፡ አዝማን፨
  41:
    - ሰላም፡ ለበድነ፡ ሥጋከ፡ ሰረገላ፡ መንፈስ፡ ዘከበቶ፨
    - እምይትቀበር፡ ምድረ፡ ወይትከደን፡ መሬቶ፨
    - ማሕሌተ፡ መልክእከ፡ ቂርቆስ፡ እንዘ፡ እነግር፡ በአእኵቶ፨
    - ናሁ፡ ፈጸምኩ፡ መልእክትየ፡ ከመ፡ ጳውሎስ፡ ወቲቶ፨
    - ዕሤተ፡ ተስፋ፡ ጽድቅ፡ ሀበኒ፡ ኢይሖር፡ በከንቶ፨
  42:
    - በፍቅደ፡ አርብዓ፡ ወሥልስ፡ ልደተ፡ አበው፡ ኵሉ፨
    - ዘአባእኩ፡ ለከ፡ አምኃ፡ ማሕሌት፡ ዘይደሉ፨
    - በቀለመ፡ ኪዳን፡ ቂርቆስ፡ ዘኢይደሉሰ፡ ፊደለ፡ ቃሉ፨
    - ጸሐፍ፡ በክነፈ፡ ኪሩብ፡ ለዓለመ፡ ዓለም፡ የሀሉ፨
    - ወውሂበ፡ ዕሤት፡ ሊተ፡ እምዘ፡ ብከ፡ አትሉ፨
tarafa_malke:
  1:
    - ሰላም፡ ለከ፡ ቂርቆስ፡ ሕፃን፨
    - መአድመ፡ መልክእ፡ ወሥን፨
    - ዘኢያፍርሀከ፡ ትግርምተ፡ ዕልዋን፨
    - ለበዊእ፡ ውስተ፡ እቶን፨
  2:
    - ሰላም፡ ለከ፡ ተኣምሪከ፡ ብዙኅ፡ እምኆፃ፡ ባሕር፡ ወሣዕር፨
    - ዘኢይፌጽሞ፡ ቃለ፡ ከናፍር፨
    - ወኢመብዝኅተ፡ ነገር፨
  4:
    - ሰላም፡ ለከ፡ ለተኣምሪከሰ፡ እምኢያግመሮ፡ ዓለም፨
    - ወሶበ፡ ተጽሕፈ፡ በማየ፡ ቀለም፨
    - ቂርቆስ፡ መአድመ፡ ስም፨
  5:
    - ሰላም፡ ለከ፡ ፈለገ፡ ሰላምነ፡ ቂርቆስ፡ ዘመጠንከ፡ ተከዜ፨
    - ነዓ፡ ነዓ፡ ዘበበ፡ ጊዜ፨
    - ለቡራኬ፡ ወለኑዛዜ፨
    - እምሕዝብከ፡ ታሰስል፡ እንባዜ፨
---