---
type: malkəʾ

habtemichael: [225]

subjects: [samra-krestos]

stanzas:
  1:
    - ሰላም፡ ለፅንሰትከ፡ ኵሎ፡ ዘአስተፍሥሐ፨
    - ወለልደትከ፡ እምድር፡ ዘሰዐረ፡ ላሐ፨
    - ሠምረ፡ ክርስቶስ፡ ዮሐንስ፡ ሰባኬ፡ ሐዲስ፡ ንሥሓ፨
    - በዓልከ፡ ለዘሰበከ፡ በዐቢየ፡ ብዙኅ፡ አምኃ፨
    - ዕሥዮ፡ በጽዮን፡ ዕሤተ፡ ብዙኀ፨
  2:
    - ሰላም፡ ለዝክረ፡ ስምከ፡ ዘጸገወነ፡ ሰላመ፨
    - ወለሥዕርትከ፡ ሰላም፡ ዘአርአየነ፡ መድምመ፨
    - ሠምረ፡ ክርስቶስ፡ ለክብር፡ እንተ፡ ተጸዋዕከ፡ ቅድመ፨
    - ሐውዕ፡ ሕሙማነ፡ ሕዝበከ፡ እንበለ፡ ትብል፡ ጌሠመ፨
    - ወበውስተ፡ ቤትከ፡ ቤተ፡ ፍቅር፡ አስተርኢ፡ ቀዊመ፨
  26:
    - ሰላም፡ ለግንዘተ፡ ሥጋከ፡ በአሰንዮ፡ ዐጽፍ፡ ሠናይ፨
    - ወለመቃብሪከ፡ ደብረ፡ አንጻር፡ ለሕሙማን፡ ምጕያይ፨
    - ሠምረ፡ ክርስቶስ፡ ባዕል፡ ለብእሲ፡ ነዳይ፨
    - ሥመር፡ አባ፡ ጸሎትየ፡ በረድኤትከ፡ ንዋይ፨
    - ወአግዕዞትየ፡ እምኵሉ፡ ጌጋይ፨
  27:
    - እንዘ፡ አእኵቶ፡ ኣቀድም፡ ለቀዳማዊ፡ ሊቅከ፨
    - ድርሳነ፡ መልክእ፡ ነቢበ፡ ለዘአትሎኩ፡ ወልድከ፨
    - ሠምረ፡ ክርስቶስ፡ በለኒ፡ ዘበዓልከ፨
    - ፍሬ፡ ከናፍር፡ ማሕሌተ፡ ህየንተ፡ ዘአቅረብኩ፡ ለከ፨
    - ሰላመ፡ ዚአየ፡ የሀሉ፡ ምስሌከ፨
---