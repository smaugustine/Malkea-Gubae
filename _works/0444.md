---
type: malkəʾ

habtemichael: [272]

subjects: [walda-rufael]

stanzas:
  1:
    - ሰላም፡ ለፅንሰትከ፡ ወለልደትከ፡ እማሕፀን፨
    - በእሳት፡ ሠናይ፡ ወበሣህላዊ፡ ዘመን፨
    - ሕፃነ፡ ኢያሱ፡ ንጉሥ፡ ወልደ፡ ሩፋኤል፡ መስፍን፨
    - ተደለውከ፡ ለአሠንዮ፡ ሕንጻ፡ ቤተ፡ ክርስቶስ፡ መድኅን፨
    - በብሩር፡ ወወርቅ፡ ዘአልቦ፡ ወሰን፨
  2:
    - ሰላም፡ ለዝክረ፡ ስምከ፡ ዘበኀበ፡ ኵሉ፡ ተጸውዐ፨
    - ወበውስተ፡ ኵሉ፡ ተሰምዐ፨
    - ወልደ፡ ሩፋኤል፡ መርዓዊ፡ ዘነበርከ፡ በቤተ፡ መርዓ፨
    - ነዓ፡ ነዓ፡ ውስተ፡ ቤተ፡ አምላክ፡ ነዓ፨
    - ለደቂቀ፡ ዛቲ፡ ደብርከ፡ ትኩነነ፡ መርድዐ፨
  5:
    - ሰላም፡ ለገጽከ፡ ዘቅብአ፡ መንፍሥት፡ ቅቡእ፨
    - ወያስተፌሥሕ፡ ለሰብእ፨
    - ወልደ፡ ሩፋኤል፡ አቤል፡ ሠዋዔ፡ ምጽዋት፡ በግዕ፨
    - ዕቀበኒ፡ በኪዳንከ፡ ለብእሲ፡ ኃጥእ፨
    - ኀይለ፡ ኪዳንከ፡ አምላካዊ፡ አኮኑ፡ ጽኑዕ፨
  12:
    - ሰላም፡ ለአፉከ፡ ዘጣዕመ፡ ነገሩ፡ ውዱስ፨
    - እንዘ፡ ቅድመ፡ ኵሉ፡ ይትናገር፡ ነገረ፡ ኅድአት፡ ወመርስ፨
    - ወልደ፡ ሩፋኤል፡ ዮሐንስ፡ ፍቁረ፡ እግዚእ፡ ክርስቶስ፨
    - ለኵሎሙ፡ እለ፡ ሀለዉ፡ በኢትዮጵያ፡ ሐዳስ፨
    - አንተ፡ መኰንን፡ ወአንተ፡ ንጉሥ፨
  33:
    - ሰላም፡ ለኵልያቲከ፡ ፍጹመ፡ እለ፡ ተፈትኑ፨
    - ለእሳተ፡ ጥበብ፡ በርስኑ፨
    - ወልደ፡ ሩፋኤል፡ ዘአንተ፡ ለኢትዮጵያ፡ መስፍኑ፨
    - መኑ፡ በኂሩትከ፡ ዘይመስለከ፡ መኑ፨
    - እንበለ፡ ቀዳማይ፡ አብርሃም፡ ዘነዊኅ፡ ዘመኑ፨
  51:
    - ሰላም፡ ለመቃብሪከ፡ መቃብረ፡ አበው፡ ነገሥት፨
    - ውስተ፡ ደብረ፡ ቍስቋም፡ ቅድስት፨
    - እንዘ፡ መቃብሪከ፡ ዝየ፡ ውስተ፡ ቀራንዮ፡ ሕንጽት፨
    - መፍትው፡ ለነ፡ ትትመየጠነ፡ ዐይነ፡ ሥጋከ፡ ብርህት፨
    - እግዚእነ፡ በጸሎትከ፡ ዘአልቦ፡ ጽልሁት፨
  52:
    - ሰላም፡ ለፍልሰተ፡ ሥጋከ፡ እምሀገረ፡ ከሃ፡ ኀቤነ፨
    - ከመ፡ ተሰፈውነ፨
    - ወልደ፡ ሩፋኤል፡ ዘኮንከ፡ እንዘ፡ ወላዲ፡ መካነ፨
    - ኢህለወ፡ ዐፅመ፡ ሥጋከ፡ ዘያመጽእ፡ ለነ፨
    - ባሕቱ፡ ቃለ፡ ፈጣሪ፡ ኢነአምር፡ ንሕነ፨
  53:
    - ስብሐት፡ ለአብ፡ ዘአፈጸመነ፡ በአቅም፨
    - ድርሳነ፡ መልክእኡ፡ ለኄር፡ ወልደ፡ ሩፋኤል፡ ቃውም፨
    - ወስብሐት፡ ለወልድ፡ መድኃኔ፡ ኵሉ፡ ዓለም፨
    - ወስብሐት፡ ልወሕይወቶሙ፡ ዘምስለ፡ ማርያም፡ እም፨
    - ለመስቀልኒ፡ በሰጊድ፡ ሰላም፨
  54:
    - ስብሐት፡ ለእግዚአብሔር፡ መኅዳኔ፡ ዓዸም፡ ኵላ፨
    - ለሰንበተ፡ ክርስቲያን፡ እንተ፡ አልዐላ፨
    - ወልደ፡ ሩፋኤል፡ መሲሕ፡ ዘበርእስከ፡ ቀጸላ፨
    - አዝዝ፡ ለነ፡ እግዚኦ፡ በቃለ፡ ጽኑዕ፡ መሐላ፨
    - ዘከማከ፡ ይከውነነ፡ ሕፃነከ፡ ተድላ፨
tarafa_malke:
  1:
    - ሰላም፡ ለከ፡ ወልደ፡ ሩፋኤል፡ ወይን፨
    - እንተ፡ ሤሙከ፡ በቀርን፨
    - መገብተ፡ ኵሉ፡ ፍጥረት፡ ሥላሴ፡ ኄራን፨
    - ታጸግብ፡ ዘልፈ፡ ከርሠ፡ ነዳያን፡ ወታረዊ፡ ለጽሙኣን፨
  2:
    - ሰላም፡ ለከ፡ ወልደ፡ ሩፋኤል፡ መጽሐፍ፨
    - ዘከሠቱከ፡ አእላፍ፨
    - ወዘአንበቡከ፡ በልሳን፡ ወአፍ፨
    - እንዘ፡ ይብሉ፡ ቀታሌ፡ እልፍ፨
  6:
    - ሰላም፡ ለከ፡ ወልደ፡ ሩፋኤል፡ ዳግመ፡ ለቤተ፡ ክርስቲያን፡ ሰአላ፨
    - እንዘ፡ ታክብራ፡ ወታሌዕላ፨
    - ከመ፡ ቀዳሚሃ፡ በጥንተ፡ አካላ፨
    - ወግበር፡ ዲበ፡ ርእሳ፡ እንተ፡ ወርቅ፡ ቀጸላ፨
---
This Walda Rufāʾel was apparently the son of one of the kings named ʾIyyāsu and is associated with the monastery Dabra Koreb wa-Qarānəyo Madḫāne ʿĀlam.