---
type: malkəʾ

subjects: [mark]

stanzas:
  1:
    - ቀዳሚሁ፡ ለወንጌለ፡ ኢየሱስ፡ ክርስቶስ፨
    - በርእሰ፡ መጽሐፍ፡ ዘትቤ፡ ማርቆስ፡ ቅዱስ፨
    - ውዳሴከ፡ አባ፡ ለዘአኅሥሥ፨
    - ከመ፡ እፈጽም፡ ወጢንየ፡ ዘእንበለ፡ ሀኬት፡ ወባእስ፨
    - በሐመረ፡ ሰላም፡ አብጽሐኒ፡ ኀበ፡ ዛሕን፡ ወመርስ፨
  2:
    - ሰላም፡ ለልደትከ፡ እምከርሠ፡ ኔኒም፡ ወተርቡን፨
    - ማርቆስ፡ ዮሐንስ፡ ዘተሰመይከ፡ መቅለሌ፡ ዓፀባ፡ ወኀዘን፨
    - እምቅድመ፡ ትጽንስከ፡ ትቤ፡ እምከ፡ መካን፨
    - እምአርባዕቱ፡ ብርሃናት፡ ወንጌላዊያን፨
    - ተውሀበኒ፡ በሕልምየ፡ አሐዱ፡ ብርሃን፨
  3:
    - ሰላም፡ ለዝክረ፡ ስምከ፡ ምሉአ፡ ሞገስ፡ ወግርማ፨
    - አንበሳ፡ ነባቢ፡ ለግብጽ፡ በአድያማ፨
    - እጼውዐከ፡ ማርቆስ፡ ተሰጠወኒ፡ እምራማ፨
    - ወተናገረኒ፡ በመልክእከ፡ ሰላማ፨
    - በሐዋዝ፡ ቃል፡ በጥዑም፡ ዜማ፨
  6:
    - ሰላም፡ ለዋካ፡ ፍጽምከ፡ እምእግረ፡ ፀሓይ፡ ዘይትባረጽ፨
    - ማርቆስ፡ አቡየ፡ መምህር፡ ወመገሥፅ፨
    - ለሰቢከ፡ ወንጌል፡ ዘትጢህር፡ በአድየመ፡ ግብጽ፨
    - ነዓ፡ ነዓ፡ አንበሳየ፡ መደንግጽ፨
    - ለተናጽሮ፡ ምስሌየ፡ ገጸ፡ በገጽ፨
  38:
    - ሰላም፡ ለምልአ፡ ሥጋከ፡ ዘሠናይ፡ ኵለንታሁ፨
    - ለሥጋከ፡ ወደምከ፡ ወለአፅምከ፡ በበ፡ ጾታሁ፨
    - ታቦተ፡ ባሕረይ፡ ማርቆስ፡ ለመንፈስ፡ ቅዱስ፡ ማኅደረ፡ ጸጋሁ፨
    - እምርስሓት፡ ለመልክእየ፡ አንጽሖ፡ ናሁ፨
    - እለ፡ ለምጽኒ፡ በቃልከ፡ ነጽሑ፨
  39:
    - እንዘ፡ እግዚአብሔር፡ ይረድእ፡ ወቃሎ፡ ያጸንዕ፡ በትእምርት፡ ዘይተሉ፨
    - በከመ፡ ትቤ፡ ማርቆስ፡ በፍጻሜ፡ ዜናከ፡ ኵሉ፨
    - አማኅኩከ፡ ወንጌላዊ፡ ዐሥበ፡ ቅኔየ፡ ይደሉ፨
    - በረከትከ፡ ምስሌየ፡ የሀሉ፨
---