---
type: malkəʾ

habtemichael: [75]

subjects: [feqerta-krestos]

stanzas:
  1:
    - ሰላም፡ ለዝክረ፡ ስምኪ፡ ዝክረ፡ መንፈስ፡ ቅዱስ፡ ሕይወት፨
    - እንተ፡ ባረኮ፡ ይትረዓይ፡ በዐይነ፡ ኵሉ፡ ፍጥረት፨
    - ፍቅርተ፡ ክርስቶስ፡ ኤዶም፡ ዘመዐዛኪ፡ ረድኤት፨
    - ሥቅይዋ፡ ለለ፡ ጊዜሁ፡ ለሰብእናየ፡ ገነት፨
    - ኤፌሶን፡ ቀኖና፡ ሕግ፡ ወግዮን፡ ጸሎት፨
  2:
    - ሰላም፡ ለሥዕርተ፡ ርእስኪ፡ እለ፡ ተቀብኣ፡ ቅብአ፡ አሚን፨
    - ህየንተ፡ ሣራ፡ ወርብቃ፡ በእደ፡ ፈጣሪ፡ መድኅን፨
    - ፍቅርተ፡ ክርስቶስ፡ ፀሓይ፡ ዘሥርጋዌኪ፡ ብርሃን፨
    - ኢክህሉ፡ ቀሪቦተኪ፡ ካህናተ፡ ሐሰት፡ አብዳን፨
    - ወኢረከበኪ፡ ጸላኢ፡ ሰይጣን፨
  29:
    - ሰላም፡ ለመቃብርኪ፡ እምጽርሐ፡ አርያም፡ እለ፡ ወረዱ፨
    - ለዐቂቦቱ፡ መላእክት፡ ክብረ፡ ዚአሁ፡ አግሀዱ፨
    - ፍቅርተ፡ ክርስቶስ፡ ብፅዕት፡ ለእግዚአብሔር፡ በፈቃዱ፨
    - ኢክህሉ፡ ቀረቦተኪ፡ እስመ፡ ናፈቁ፡ ወክሕዱ፨
    - በግብረ፡ እበዱ፡ ለንስጥሮስ፡ እኩያን፡ ውሉዱ፨
  30:
    - ሰላምኪ፡ ኢይትርፍ፡ ጻማሁ፡ ለነባቤ፡ ዝንቱ፡ ድርሳን፨
    - እስመ፡ ኑኀ፡ ዕድሜ፡ ይትዌከፍ፡ እምእግዚአብሔር፡ መድኅን፨
    - ፍቅርተ፡ ክርስቶስ፡ ቅድስት፡ በስእለትኪ፡ ኪዳን፨
    - ወይድኀን፡ ጊዜ፡ ሐተታ፡ እምጻዕረ፡ ኵነኔ፡ ወደይን፨
    - እስመ፡ ጸላኤሁ፡ እኩይ፡ ረቂቅ፡ ሰይጣን፨
tarafa_malke:
  1:
    - ሰላም፡ ለኪ፡ ፍቅርተ፡ ክርስቶስ፡ ፌበን፡ በሰረገላ፡ ኀዘን፡ ዘተጽዕኑ፨
    - ማኅበራንኪ፡ እለ፡ የኀዝኑ፨
    - በጊዜ፡ ሞትኪ፡ እለ፡ መነኑ፨
  14:
    - ሰላም፡ ለኪ፡ ፍቅርተ፡ ክርስቶስ፡ እምነ፡ በልቡናኪ፡ ቤት፡ እንተ፡ ኢቦአ፡ ናፍቆ፨
    - ቃለ፡ ፈጣሪ፡ ድምፀ፡ መሰንቆ፨
    - ዘትሰምዒ፡ ዘልፈ፡ በአድለቅልቆ፨
    - ጸግውኒ፡ ሊተ፡ ለልብየ፡ ጻህቆ፨
  15:
    - ሰላም፡ ለኪ፡ ፍቅርተ፡ ክርስቶስ፡ ቅድስት፡ ሶበ፡ ጸዋዕኩኪ፡ በተአምኖ፨
    - ለማእበለ፡ ኀዝን፡ ዘታዝኅኖ፨
    - አውፅእኒ፡ ሊተ፡ እምተኮንኖ፨
    - በእንተ፡ ቃለ፡ አብ፡ ዘመጽአ፡ ሰብአ፡ ከዊኖ፨
---