---
type: malkəʾ

subjects: [afqaranna-egzi]

stanzas:
  1:
    - በስመ፡ አካለ፡ አብ፡ ባሕርይ፡ ወበአካለ፡ ወልድ፡ ቃል፨
    - ወበስመ፡ አካሉ፡ ሕይወት፡ ለመንፈስ፡ ቅዱስ፡ ባዕል፨
    - ዜና፡ መልክኡ፡ እትናገር፡ ለአፍቀረነ፡ እግዚእ፡ መርጡል፨
    - ጥበበ፡ ባስልኤል፡ ማርያም፡ ለልቡናየ፡ ምስሐል፨
    - ኪሩቤል፡ አእምሮ፡ ጸልሊ፡ ዘክንፉ፡ መስቀል፨
  2:
    - ሰላም፡ ለዝክረ፡ ስምከ፡ መዝገበ፡ ሕይወት፡ ወተስፋ፨
    - ወለሥዕርትከ፡ ልጹይ፡ ለሰንዱነ፡ እንጦስ፡ ዘትትዐጽፋ፨
    - አፍቀረነ፡ እግዚእ፡ መምህር፡ ተመጣዌ፡ ትምህርት፡ እምቃለ፡ ኬፋ፨
    - ኢትግድፈኒ፡ ውስተ፡ ደይን፡ ከመ፡ ለሰዶም፡ ገደፋ፨
    - እግዚአብሔር፡ ዘኮነ፡ ለጥበብ፡ ምዕራፋ፨
  31:
    - ጸራይቀ፡ ማኅሌት፡ ዘተረክበ፡ እምንዴተ፡ ልሳን፡ ወከናፍር፨
    - ለዕበይከ፡ አቅረብኩ፡ በኍልቈ፡ ሠላሳ፡ ብሩር፨
    - አፍቀረነ፡ እግዚእ፡ ሊቆሙ፡ ለያዕቆባውያን፡ ማኅበር፨
    - ግበር፡ ሊተ፡ እግዚኦ፡ ለደምስሶ፡ ጌጋይ፡ ወነውር፨
    - እስመ፡ አነ፡ ረድእ፡ ወአንተ፡ መምህር፨
---