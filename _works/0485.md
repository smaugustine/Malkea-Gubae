---
type: malkəʾ

habtemichael: [86] #needs to be confirmed

subjects: [fiqtor-d-kesahe]

stanzas:
  1:
    - በስመ፡ እግዚአብሔር፡ ዋሕድ፡ ዘሀሎ፡ ወይሄሉ፨
    - ወበስመ፡ ማርያም፡ ድግንል፡ ዘተሳተፈት፡ በቃሉ፨
    - ለፊቅጦር፡ እጽሕፍ፡ ውዳሴ፡ መልክኡ፡ ወገድሉ፨
    - ምስለ፡ ቂርቆስ፡ ወእስጢፋኖስ፡ ዘተደመረ፡ በዓሉ፨
    - እለ፡ ሰምዑ፡ ወእለ፡ ርእዩ፡ ያንብብዎ፡ ኵሉ፨
  2:
    - ሰላም፡ ለዝክረ፡ ስምከ፡ ፊቅጦር፡ ንህብ፨
    - ዘትርጓሜ፡ ስሙ፡ ኢይትሔዘብ፨
    - ፊቅጦር፡ ይስሐቅ፡ ወልደ፡ ሮማኖስ፡ አብ፨
    - እመስሕት፡ ዘግብረ፡ ዐመጻ፡ ጽጉብ፨
    - ትዕቀበነ፡ ተማሕፀነ፡ በዋሕድ፡ ንባብ፨
  32:
    - ሰላም፡ ለትንሣኤከ፡ ለዝህረ፡ መቅበርትከ፡ በዐውዳ፨
    - አመ፡ ሐመደ፡ ኮነት፡ ወአመ፡ ትትወሐዳ፨
    - አመ፡ ትመጽእ፡ ፊቅጦር፡ ምስለ፡ እግዚእከ፡ በዕለተ፡ ፍዳ፨
    - ተዘኪረከ፡ ስምየ፡ በዘአቅረብኩ፡ ጋዳ፨
    - ዐስበ፡ ሰላምየ፡ ለአክ፡ እስመ፡ ብየ፡ ዕዳ፨
  33:
    - አምኃ፡ ሰላም፡ አቅረብኩ፡ ለኵሉ፡ መልክእከ፨
    - ሠላሳ፡ ወክልኤ፡ መጠነ፡ ዐቅምየ፡ እንከ፨
    - ተወኪፈከ፡ ፊቅጦር፡ በመንግሥተ፡ ሰማይ፡ ጽርሕከ፨
    - በለኒ፡ ቅረብ፡ ኀበ፡ ዘሐነጽኩ፡ ለከ፨
    - አምጣነ፡ ወልድየ፡ አንተ፡ ወአነ፡ አቡከ፨
tarafa_malke:
  1:
    - ሰላም፡ ለክሙ፡ ጻድቃነ፡ አብ፡ ወወላዲ፨
    - ወመንፈስ፡ ቅዱስ፡ ዓዲ፨
    - ኤዎስጣቴዎስ፡ ጻድቅ፡ ወወልድከ፡ አብሳዲ፨
    - ዘካርያስ፡ ወሮማኖስ፡ ወተወልደ፡ መድኅን፡ ሰጋዲ፨
    - ፊቅጦር፡ ጸዋሚ፡ ወማትያስ፡ ነጋዲ፨
---