---
type: malkəʾ

habtemichael: [118]

subjects: [hayla-sellase]

masgabiya:
  1:
    - ትትመየጥ፡ ሊተ፡ ሀበ፡ ገጸ፡ ገብርከ፡ ዐይንከ፡ መሓሪት፨
    - ዘይኬልላ፡ ብርሃን፡ በመዓልት፡ ወበሌሊት፨
    - ኀይለ፡ ሥላሴ፡ ንጉሥ፡ ተቅዋመ፡ ማኅቶት፡ መንግስት፨
    - አኮኑ፡ ወጠንኩ፡ ለንግሥከ፡ ነገረ፡ ውዳሴ፡ ወማሕሌት፨
    - ልቱተ፡ በዘኮነ፡ አፉየ፡ ልቱት፨
stanzas:
  1:
    - ሰላም፡ ለዝክረ፡ ስምከ፡ ዘተጽሕፈ፡ እምጥንቱ፨
    - በእደ፡ ጳጳሳት፡ ባስልዮስ፡ ወጎርጎርዮስ፡ ክልኤቱ፨
    - ኀይለ፡ ሥላሴ፡ ንጉሥ፡ በኵረ፡ ዓለማት፡ ዐሥርቱ፨
    - ኀቤከ፡ ይምጻእ፡ ተዋሕዶ፡ በአእጋሪሁ፡ ክልኤቱ፨
    - ፍና፡ ጳጳሳት፡ ኮነት፡ ዘረትዐት፡ ፍኖቱ፨
  45:
    - ሰላም፡ ለመልክእከ፡ ዘሕብረ፡ ፀሓይ፡ ሕብራ፨
    - ሐዋያ፡ ወንጌል፡ ባስልዮስ፡ ሶበ፡ በዐይኑ፡ ነጸራ፨
    - ኀይለ፡ ሥላሴ፡ ንጉሥ፡ ምስዋቀ፡ ንህልት፡ ኤርትራ፨
    - ለጽርሐ፡ ዝኩ፡ ማርቆስ፡ ተደንግሎ፡ በእደዊሁ፡ ሰፈራ፨
    - ባስልዮስ፡ ሐዋርያ፡ ሶበ፡ ርእየ፡ ግብራ፨
tarafa_malke:
  1:
    - በአፈ፡ ትጉሃን፡ ባስልዮስ፡ ሐዋርያ፡ ወበቴዎፍሎስ፡ ሊቅ፨
    - ኢየሐልቅ፡ ወትረ፡ ውዳሴ፡ ንጉሥከ፡ ዘጽድቅ፨
    - ኀይለ፡ ሥላሴ፡ ሥንከ፡ ዘሥነ፡ ደመና፡ ረቂቅ፨
    - ኵሉ፡ ይትፌሣሕ፡ በብዝኀ፡ ብዕሉ፡ ዘይትዌዳዕ፡ ወየሐልቅ፨
    - ወለዓለመ፡ ዓለም፡ ውእቱ፡ ዘዘዚአከ፡ አጽቅ፨
  4:
    - መኑ፡ ውእቱ፡ ዘየአድዋ፡ ለባሕረ፡ ተከዚ፡ ጥበብ፨
    - እንበለ፡ ዋሕድ፡ ንጉሥ፡ ኀይለ፡ ሥላሴ፡ መክብብ፨
    - ኢትዮጵያ፡ ንግሥት፡ መርዓተ፡ ቤቱ፡ ለአብ፨
    - ወልድኪ፡ ኀይለ፡ ሥላሴ፡ መልአከ፡ አሕዛብ፡ ወሕዝብ፨
    - አምሳሊሁ፡ ዘሰማይ፡ ኮከብ፨
---