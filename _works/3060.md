---
type: malkəʾ

chaine: [340]

subjects: [batra-maryam]

stanzas:
  1:
    - እሴብሖ፡ ለእግዚአብሔር፡ ተወካፌ፡ ስብሐት፡ ወቅዳሴ፨
    - ከመ፡ ይፍክለኒ፡ እንብ፡ ለመልክእከ፡ ውዳሴ፨
    - በትረ፡ ረድኤታ፡ ለድንግል፡ ማርያም፡ ወለተ፡ እሴ፨
    - አኮ፡ አኮ፡ ትእምርተ፡ በትሩ፡ ለሙሴ፨
    - ቅድመ፡ አፍአውያን፡ ሕዝብ፡ ዘቀጥቀጠ፡ ከይሴ፨
  2:
    - ሰላም፡ ለዝክረ፡ ስምከ፡ በትረ፡ አእምሮ፡ ወጽኑዕ፨
    - ወለሥዕርተ፡ ርእስከ፡ ሰላም፡ ዘአክሊለ፡ ክብሩ፡ ቆብዕ፨
    - በትረ፡ ማርያም፡ ጴጥሮስ፡ ተወካፌ፡ መስቀል፡ ወግፍዕ፨
    - ባርክ፡ ሊተ፡ ህላዌየ፡ መካነ፡ ጽማዌ፡ ወስንዕ፨
    - እንበለ፡ ተሀብውከ፡ አሀሉ፡ ወልድከ፡ ኃጥእ፨
  16:
    - ሰላም፡ ለግንዘተ፡ ሥጋከ፡ ወለመቃብሪከ፡ ዘጌ፨
    - በጸዊረ፡ ሥጋከ፡ ቅዱስ፡ ዘጼነወት፡ አምሳለ፡ ጽጌ፨
    - በትረ፡ ማርያም፡ ሉቃስ፡ ጸሓፌ፡ ብስራት፡ በኢኑታጌ፨
    - ስረይ፡ ሊተ፡ አበሳየ፡ እንዘ፡ ትከውን፡ ኀዳጌ፨
    - እስመ፡ ሥልጣኖ፡ ነሣእከ፡ ለክርስቶስ፡ ሐርጌ፨
  17:
    - ተወኪፈከ፡ እግዚኦ፡ አምኃ፡ ውዳሴከ፡ ዝንቱ፨
    - እምሥያጠ፡ መንፈስ፡ ዘወፅአ፡ ለወልድከ፡ ዐቅመ፡ ንዴቱ፨
    - በትረ፡ ማርያም፡ ያዕቆብ፡ ባርከኒ፡ ለለ፡ ሰዓቱ፨
    - እስመ፡ በረከት፡ አረቦነ፡ ሕይወት፡ ውእቱ፨
    - ከመ፡ ለአብርሃም፡ አበ፡ ሕዝብ፡ ተባረከ፡ ቤቱ፨
---