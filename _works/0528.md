---
type: malkəʾ

habtemichael: [182]

subjects: [masqal-kebra]

stanzas:
  1:
    - ኣእኵቶቶ፡ ኣቀድም፡ ለእግዚአብሔር፡ ዘወሀበነ፨
    - አንተ፡ ላሊበላ፡ ንጉሥ፡ ወመስቀል፡ ክብራ፡ እምነ፨
    - ውእቶሙ፡ ሕዝበ፡ እመ፡ ኢያትረፈ፡ ለነ፨
    - ከመ፡ ሰዶም፡ ሥርወ፡ ዐመፃ፡ ወከመ፡ ገሞራ፡ እምኮነ፨
    - ፍዳ፡ ጌጋይ፡ ወሞት፡ እምተሰልጠ፡ ላዕሌነ፨
  2:
    - ሰላም፡ ለፅንሰትኪ፡ በዘርአ፡ ኢመፍትው፡ ሩካቤ፨
    - ወለልደትኪ፡ ምዑዝ፡ እምልደተ፡ አንስት፡ ከርቤ፨
    - መስቀል፡ ክብራ፡ ንበሪ፡ ከመ፡ ሊቀ፡ ሐዳስ፡ ይባቤ፨
    - ዘያሔሊ፡ ወድሶተኪ፡ ምልአ፡ ኅሊናየ፡ ዐቃቤ፨
    - ወነገረ፡ ዘርቅ፡ አፉየ፡ ኢይኩን፡ ነባቤ፨
  3:
    - ሰላም፡ ለዝክረ፡ ስምኪ፡ ዘተጸውዐ፡ ሠናየ፨
    - በአስተፍሥሖቱ፡ ነዳየ፨
    - መስቀል፡ ክብራ፡ መርዐቱ፡ ለላሊበላ፡ አቡየ፨
    - ዘክልኤክሙ፡ ሩካቤ፡ እምንጽሐ፡ መላእክት፡ ዐብየ፨
    - ወንጽሐ፡ ክልኤቱ፡ አዕሩግ፡ ዘማዌ፡ ተሰምየ፨
  30:
    - ሰላም፡ ለመቃብርኪ፡ ለምድረ፡ ባዕዳን፡ ካልእታ፨
    - ድኅረ፡ መቃብሩ፡ ተነግረ፡ ለላሊበላ፡ በጎልጎታ፨
    - መስቀል፡ ክብራ፡ ኩንኒ፡ መራሒተ፡ ጽድቅ፡ ፍና፡ ሐተታ፨
    - ኢተሀሉ፡ ነፍሰ፡ ዚአየ፡ በፍናወ፡ ነገር፡ መንታ፨
    - እንዘ፡ ፍና፡ ጽድቅ፡ ዋሕድ፡ ሀለወተኒ፡ በቤታ፨
  31:
    - ሰላም፡ ለላሊበላ፡ ወለመስቀል፡ ክብራ፡ ጠባብ፨
    - ወሕፃን፡ ይትባረክ፡ ዘልደተ፡ ግብሩ፡ ዕጹብ፨
    - ይምርሐነ፡ ክርስቶስ፡ ገብረ፡ ማርያም፡ ወነአኵቶ፡ ለአብ፨
    - ትወስኩ፡ ዕድሜ፡ ንስሓ፡ ላዕለ፡ ዕድሜየ፡ ቅሩብ፨
    - እትመሐፀን፡ ገብርክሙ፡ በዝንቱ፡ ንባብ፨
  32:
    - ለዘአቅረብኩ፡ በስሞሙ፡ አምኃ፡ ስብሐት፡ ወውዳሴ፨
    - መስቀል፡ ክብራ፡ ብእሲተ፡ ወላሊበላ፡ ብእሴ፨
    - በፍና፡ አሐዱ፡ ከዊን፡ እለ፡ ፈጠሩ፡ ሥላሴ፨
    - ያብኡኒ፡ ተማሕፀንኩ፡ አመ፡ ደኃራዊ፡ ድምሳሴ፨
    - ውሳጤ፡ መንጦላዕት፡ ሳብዕ፡ ዘነጸረ፡ ሙሴ፨
---