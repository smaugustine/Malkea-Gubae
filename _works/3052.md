---
type: malkəʾ

chaine: [332]

subjects: [david]

stanzas:
  1:
    - እምሥርወ፡ ዕሤይ፡ እስመ፡ ሠረጽከ፡ ወእማሕፀና፡ ለሩት፨
    - ያስተበፅኡከ፡ በእንተ፡ ዝ፡ በንባበ፡ ኵሉ፡ ስብሐት፨
    - ኦብፁዕ፡ ንጉሠ፡ እስራኤል፡ ዳዊት፨
    - ሶበ፡ ተረክበ፡ ወተከሥተ፡ ባሕርየ፡ ውሳጣይ፡ ሕይወት፨
    - እመዝገበ፡ ከርሣ፡ ለማርያም፡ ለከ፡ ወለት፨
  2:
    - ሰላም፡ ለዝክረ፡ ስምከ፡ ውስተ፡ ረቀ፡ መዝሙር፡ ዘተዋደደ፨
    - ወለሥዕርተ፡ ርእስከ፡ ሰላም፡ በቅብአ፡ ትሕትና፡ ዘጽሕደ፨
    - ፍኖተ፡ ሰማይ፡ ዳዊት፡ ጊዜ፡ አርታዕኩ፡ መንገደ፨
    - አስተፋጥን፡ ለቀበላየ፡ እንዘ፡ ታስተናሥእ፡ እደ፨
    - እስመ፡ ፍና፡ ዝንቱ፡ መጽብብ፡ እፈርህ፡ ፈድፉደ፨
  3:
    - ሰላም፡ ለርእስከ፡ በአክሊለ፡ መንግሥት፡ ዘከብረ፨
    - ወለሥነ፡ ገጽከ፡ እምፀሓይ፡ ዘያበርህ፡ ወትረ፨
    - ፍኖተ፡ ሰማይ፡ ዳዊት፡ ጊዜ፡ አርታዕኩ፡ ሐዊረ፨
    - አስተሣኒ፡ ሊተ፡ መሰንቆ፡ ወአስተዋድድ፡ መዝሙረ፨
    - ከመ፡ ለጻድቃን፡ ታስተዳሉ፡ ወትረ፨
  23:
    - ሰላም፡ ለመቃብሪከ፡ ዘምዕዝት፡ በዐልው፨
    - በከመ፡ ሕጎሙ፡ ለቀደምት፡ አበው፨
    - ዳዊት፡ ጸሊ፡ ቅድመ፡ ገጸ፡ አምላክ፡ ሕያው፨
    - ከመ፡ እድኀን፡ በጸሎትከ፡ እምንሳዌ፡ እግር፡ ከዋው፨
    - ወእማዕቀፁ፡ ለብእሲ፡ ጽልሕው፨
  24:
    - መጽሐፈ፡ ልደቱ፡ ለክርስቶስ፡ ወልደ፡ ዳዊት፡ ንጉሥ፨
    - ዘይቤ፡ ማቴዎስ፡ በመንፈስ፡ ቅዱስ፨
    - ከመ፡ ኪያከ፡ ይረሲ፡ መልዕልታ፡ ለቍድስ፨
    - ዳዊት፡ ነቢይ፡ ዳዊት፡ ንጉሥ፨
    - ያስተበፅዐከ፡ በእንተ፡ ዝ፡ ኵሉ፡ ዘነፍስ፨
  25:
    - ቃልየ፡ ስማዕ፡ ወለቡ፡ ጽራኅየ፨
    - ወአጽምዐኒ፡ ቃለ፡ ስእለትየ፨
    - ትስአል፡ ሊተ፡ ዳዊት፡ ኀበ፡ አምላኪየ፨
    - እግነይ፡ ከመ፡ ከማከ፡ በኵሉ፡ ልብየ፨
    - እስመ፡ አልቦ፡ ኃጥእ፡ ዘከማየ፨
  26:
    - እምአዳም፡ አበ፡ ዓለም፡ ወሄኖክ፡ አበ፡ ኖኅ፨
    - እምአብርሃም፡ ወሙሴ፡ እስከነ፡ ዳዊት፡ የዋህ፨
    - እምሳሙኤል፡ ካህን፡ ወዘካርያስ፡ ንጹሕ፨
    - ተዘከሩኒ፡ ለለ፡ ጊዜ፡ ቅድመ፡ ገጸ፡ ክርስቶስ፡ መሲሕ፨
    - እስእለክሙ፡ ጊዜ፡ ሰርክ፡ ወነግህ፨
tarafa_malke:
  1:
    - ሰላም፡ ለከ፡ ድሕንፃ፡ ፍቅርከ፡ ይዝብጥ፡ ለሰብእናየ፡ አውታራ፨
    - ከመ፡ ትሰንቁ፡ ምዑዘ፡ ዋለ፡ ነከራ፨
    - ዳዊት፡ ወላዴ፡ ዕዝራ፨
  9:
    - ሰላም፡ ለከ፡ ጊዜ፡ ሞትየ፡ ኢትትርፍ፡ በእንተ፡ ማርያም፡ ጳጦስ፨
    - መሰንቆከ፡ ትዝብጥ፡ በዘፈረ፡ ልብስ፨
    - ዳዊት፡ ሙሐዘ፡ ንግሥ፨
  10:
    - ሰላም፡ ለከ፡ ምዕዝተ፡ ትኩን፡ በአፈ፡ ረቂቅ፡ ኅሊና፨
    - ወእምዕፍረተ፡ ንግሥ፡ ዘጽጌ፡ ሐና፨
    - ሰላምየ፡ ዳዊት፡ ቅቡአ፡ ልቡና፨
    - ሰማያት፡ እስከ፡ ይረስና፨
---