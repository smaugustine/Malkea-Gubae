---
type: malkəʾ

habtemichael: [10]

subjects: [abreha, asbeha]

stanzas:
  1:
    - ሰላም፡ ሰላም፡ ለዝክረ፡ ስምክሙ፡ በሐ፨
    - እንዘ፡ ኣኀሥሥ፡ ብዙኀ፡ እምኔክሙ፡ ረብሐ፨
    - አብርሃ፡ ወአጽብሐ፡ መንገለ፡ አርታእክሙ፡ ፍትሐ፨
    - ማያተ፡ አንባሕብሐ፡ ኀበ፡ ዘሐነጽክሙ፡ ጽርሐ፨
    - ወሕማማተ፡ ሠዐረ፡ ወፈትሐ፨
  47:
    - ሰላም፡ ለመቃብሪክሙ፡ ዳግሚት፡ ሮሐ፨
    - ዘትመስል፡ ኵለንታሃ፨
    - አብርሃ፡ ወአጽብሐ፡ ለጽዮን፡ ከዋክብቲሃ፨
    - ንብረትየ፡ ለእመ፡ ኀልቀ፡ እስመ፡ ኢይፈርህ፡ ብዙኀ፨
    - አመ፡ ዕለተ፡ ቅስት፡ ኩኑኒ፡ ረድኤተ፡ ወምክሐ፨
  48:
    - ሰላም፡ ለክሙ፡ አብርሃ፡ ወአጽብሐ፨
    - በወርቅ፡ ሐናጽያኒሃ፨
    - ለገበዘ፡ አክሱም፡ ትኩኖሙ፡ ምክሐ፨
    - ኅቡረ፡ ነግሡ፡ ወኢተባረዩ፡ በስመ፡ ሥላሴ፡ ሰመዩ፨
    - በኦሪት፡ ጸገዩ፡ በወንጌል፡ ፈረዩ፨
  49:
    - ህየንተ፡ ዝንቱ፡ ማሕሌት፡ አፉየ፡ ዘነበበ፨
    - ወልሳንየ፡ ዘሀንበበ፨
    - አብርሃ፡ ወአጽብሐ፡ አሠርግዉኒ፡ ጥበበ፨
    - ሕፅኑኒ፡ ወሴስዩኒ፡ መንፈሳዌ፡ ሐሊበ፨
    - ከመ፡ ሕፃን፡ ዘይጠቡ፡ ጥበ፨
  # according to Zekra Abaw
  # 49:
  #   - ሰላም፡ ለመቅደስክሙ፡ ዘይኤድም፡ ንጻሬሃ፨
  #   - ወዘይትፈቀር፡ ሥነ፡ ሕንጼሃ፨
  #   - አብርሃ፡ ወአጽብሐ፡ ለጽዮን፡ ነገሥታቲሃ፨
  #   - ምልዑኒ፡ በፍሥሓ፡ አመ፡ ትካዝየ፡ በዝኀ፨
  #   - ዘየአክል፡ ለዕለት፡ እከያ፡ ወሥራሃ፨
  # 53:
  #   - እትሜነይ፡ አንሰ፡ ሶበ፡ ርኢክዎ፡ ለማይ፨
  #   - እንተ፡ መልዕልተ፡ ኰኵሕ፡ ወፅአ፡ ለፈውሶ፡ ብእሲ፡ ድዉይ፨
  #   - ኮከበ፡ ጽባሕ፡ አብርሃ፡ ወአጽብሐ፡ ቢጸ፡ ፀሓይ፨
  #   - አርእዩኒ፡ ገጸክሙ፡ እምቅድመ፡ ይኅልፍ፡ ሰማይ፨
  #   - ምስለ፡ እግእዝትክሙ፡ ድንግለ፡ ሙሴ፡ ዐርከ፡ ወልድ፡ ባሕርይ፨
tarafa_malke:
  1:
    - ሰላም፡ ለክሙ፡ ቀዳስያነ፡ ዓለም፡ አንትሙ፡ በደመ፡ ክርስቶስ፡ ስቡሕ፨
    - እንተ፡ አብራህክሙ፡ እምፀሓይ፡ ወወርኅ፨
    - ዘተሠርጎክሙ፡ በጊዜ፡ ንጽሕ፨
  7:
    - ሰላም፡ ለክሙ፡ በሥልጣንክሙ፡ ዝንቱ፡ እንተ፡ ዐቀመ፡ ትእምርተ፨
    - ወአጥረየ፡ ኵሎ፡ ፍጥረታተ፨
    - ጸጋ፡ ሀቡኒ፡ ወሠናየ፡ ሀብተ፨
    - እምላዕሌየ፡ ዘይሥዕር፡ ንዴተ፨
---