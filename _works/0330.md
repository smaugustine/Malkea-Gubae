---
type: malkəʾ

subjects: [sebhat-laab]

stanzas:
  1:
    - ሰላም፡ ለፅንሰትከ፡ ዘበሕገ፡ አብርሃም፡ አብ፨
    - ወለልደትከ፡ ኅሩይ፡ እምልደተ፡ አበው፡ ሕዝብ፨
    - ስብሐት፡ ለአብ፡ ሰሎሞን፡ መሠረተ፡ ኵሉ፡ ጥበብ፨
    - ናሁ፡ ያሰርኀኒ፡ ዜና፡ ግብርከ፡ ዕጹብ፨
    - ለሕፃነ፡ ልብየ፡ እስመ፡ አልሐቆ፡ ፍቅርከ፡ ሐሊብ፨
  2:
    - ሰላም፡ ለዝክረ፡ ስምከ፡ ስመ፡ ቃለ፡ ስብሐት፡ ወዝማሬ፨
    - ወለሥዕርትከ፡ ሰላም፡ ጥሉለ፡ ቅብአ፡ ዘይት፡ ፍካሬ፨
    - ስብሐት፡ ለአብ፡ ዮሴፍ፡ ፍሬ፡ ብርከ፡ ያዕቆብ፡ ኅሬ፨
    - አብሐኒ፡ እቅስም፡ ኵለሄ፡ እምጣዕመ፡ ዝማሬከ፡ ፍሬ፨
    - ወአሠርግወኒ፡ ካዕበ፡ ኀይለ፡ ቃል፡ ጶዴሬ፨
  26:
    - ሰላም፡ ለግንዘተ፡ ሥጋከ፡ በእደ፡ ካህናት፡ ኄራን፨
    - ወለመቃብሪከ፡ ሰላም፡ መቃብረ፡ አበው፡ ጻድቃን፨
    - ስብሐት፡ ለአብ፡ ኢያሱ፡ ዘሕዝበ፡ እስራኤል፡ መስፍን፨
    - ተአዘዝከ፡ ታቅም፡ እግዚኦ፡ ሰኰና፡ ፀሓይ፡ ኪዳን፨
    - እምእግዚአብሔር፡ ስኩር፡ በስብሐት፡ ወይን፨
  27:
    - ተወከፍ፡ ማሕሌትየ፡ ከመ፡ ኢይሑር፡ በበክ፨
    - ውስተ፡ ፍና፡ ቤቱ፡ ግሩም፡ ለመልአከ፡ ሞት፡ ድሩክ፨
    - እንበለ፡ ኢትበል፡ ሕቀ፡ ስብሐት፡ ለአብ፡ አምላክ፨
    - ወአዕርግ፡ ጸሎትየ፡ በሰዓተ፡ ጽባሕ፡ ወሰርክ፨
    - ህየንተ፡ ሱራፊ፡ ካህን፡ ወኪሩብ፡ መልአክ፨
---