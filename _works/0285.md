---
type: malkəʾ

subjects: [innocents]

stanzas:
  1:
    - እንዘ፡ እሴፎ፡ ረድኤተክሙ፡ በጊዜ፡ ምንዳቤ፡ ወተፅናስ፨
    - ከመ፡ ይርድአኒ፡ ሊተ፡ በአፀደ፡ ሥጋ፡ ወነፍስ፨
    - ሕፃናት፡ ኄራን፡ ወንጹሓን፡ እምርኵስ፨
    - ናሁ፡ ወጠንኩ፡ ሰላመክሙ፡ በብርሃነ፡ ጥበብ፡ ቅዱስ፨
    - ጽልመተ፡ ኅሊናየ፡ ያብርህ፡ ኢየሱስ፡ ክርስቶስ፨
  2:
    - ሰላም፡ ለዝክረ፡ ስምክሙ፡ በሰላመ፡ አምላክ፡ እብኖዲ፨
    - ወሰላም፡ ካዕበ፡ ለሥዕርተ፡ ርእስክሙ፡ ዓዲ፨
    - ሕፃናት፡ ኄራን፡ አዝማደ፡ ዮሐንስ፡ ቃለ፡ ዐዋዲ፨
    - እፎ፡ ተክዕወ፡ ደምክሙ፡ በትእዛዘ፡ ሄሮድስ፡ ከሓዲ፨
    - ማሕተመ፡ ሞት፡ ዘነሥአ፡ እምሰይጣን፡ ረዋዲ፨
  30:
    - ናሁ፡ አብጻሕኩ፡ ሰላመክሙ፡ በኍልቈ፡ ውሳኔ፡ ሠላሳ፨
    - ዘውእቱ፡ መንፈቀ፡ ስሳ፨
    - ሕፃናት፡ ኄራን፡ ኅሩማነ፡ በቀል፡ ወአበሳ፨
    - ቅድመ፡ አምላክ፡ ኰናኒ፡ አመ፡ ይከውን፡ ኀሠሣ፨
    - አክሊለ፡ ጽድቅ፡ ለነፍስየ፡ አንብሩ፡ በርእሳ፨
---