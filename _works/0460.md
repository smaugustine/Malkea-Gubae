---
type: malkəʾ

habtemichael: [99b]

subjects: [gabra-yohannes] # apparently of Tana?

stanzas:
  1:
    - ናሁ፡ ወጠንኩ፡ ገብረ፡ ዮሐንስ፡ ለመልክእከ፡ ማሕሌቶ፨
    - ለእግዚአብሔር፡ አምላክ፡ እንዘ፡ ኣቀድም፡ አእኵቶቶ፨
    - እስከ፡ እፌጽም፡ ኪያሁ፡ ወእሰብክ፡ አምሳለ፡ ቲቶ፨
    - ዘያሴስል፡ እምኅሊናየ፡ ለንዋመ፡ ሀሌት፡ ሙቀቶ፨
    - ለመንቅሒ፡ አልባብ፡ ጰራቅሊጦስ፡ ሀበኒ፡ ንቅሐቶ፨
  2:
    - ሰላም፡ ለዝክረ፡ ስምከ፡ ዘይጥዕም፡ እምጣዕመ፡ መና፨
    - ወያስተፌሥሕ፡ ፈድፋደ፡ እምወይነ፡ ትፍሥሕት፡ ዘቃና፨
    - ገብረ፡ ዮሐንስ፡ ጻድቅ፡ መፍቀሬ፡ ጸሎት፡ ወጽሙና፨
    - አስትየኒ፡ ስቴ፡ ጥበብ፡ እንተ፡ ያጐስእ፡ ልቡና፨
    - ነገረ፡ ውዳሴከ፡ እስብክ፡ ወእዜኑ፡ ዜና፨
  30:
    - ሰላም፡ ለትንሣኤከ፡ ለእመ፡ ፍጡራን፡ እማሕፀና፨
    - በስብሐት፡ ወክብር፡ አመ፡ ሰማያት፡ ይረስና፨
    - ዜና፡ ጽድቅከ፡ እዜኑ፡ ገብረ፡ ዮሐንስ፡ እንጦና፨
    - ተሐውር፡ በኀይለ፡ መንፈስ፡ እስከ፡ ውሳጤሃ፡ ለጻና፨
    - ወኢየሩሳሌም፡ ትበጽሕ፡ ለብሩህ፡ ደመና፨
  31:
    - በዝንቱ፡ ማሕሌተ፡ መልክእከ፡ እምስርወ፡ ልቡ፡ ወኅሊናሁ፨
    - ሶበ፡ ይስእለከ፡ ትኩዝ፡ ወይጼውዐከ፡ በአፉሁ፨
    - ገብረ፡ ዮሐንስ፡ ብጽሖ፡ ፍጡነ፡ ለኑዛዜሁ፨
    - ወበሎ፡ አስጣዌ፡ ቃል፡ እንዘ፡ ትቀውም፡ ቅድሜሁ፨
    - ፈጸምኩ፡ ስእለተከ፡ ወሰለጥኩ፡ ናሁ፨
  33:
    - ለኬጥሮ፡ ጋውሎስ፡ ምሉእ፡ ሶበ፡ ሐልቀ፡ ምዝር፡ ዘውስቴቱ፨
    - ገብረ፡ ዮሐንስ፡ በረከተከ፡ በከመ፡ መላእከ፡ ቦቱ፨
    - በረከተከ፡ ዓሣት፡ ክልኤ፡ ወኅብስተ፡ ትእምርት፡ ኃምስቱ፨
    - ምላእ፡ ውስተ፡ ደብርከ፡ ወዲበ፡ ጉባኤነ፡ ዝንቱ፨
    - በነሢአ፡ ጸጋከ፡ አብያቲነ፡ በሰላም፡ ንእቱ፨
---