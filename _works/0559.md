---
type: malkəʾ

habtemichael: [218]

subjects: [sad-hanbar-godabo]

stanzas:
  1:
    - ሰላም፡ ለምጽአትክሙ፡ በመንግሥተ፡ አብርሃ፡ ወአጽብሃ፨
    - ወለጉባኤክሙ፡ ሰላም፡ ዘምስለ፡ ብዙኅ፡ አምኃ፨
    - አእላፈ፡ ጻድቃን፡ እለ፡ ተሠርገውክሙ፡ ንጽሐ፨
    - ጸልዩ፡ በእንቲአየ፡ እስመ፡ ኃጢአትየ፡ በዝኀ፨
    - ከመ፡ ይምሐረኒ፡ አምላክክሙ፡ ሰማየ፡ ዘሰፍሐ፨
  2:
    - ሰላም፡ ለዝክረ፡ ስምክሙ፡ ዘኃንባር፡ ጉድባ፡ ጻድቃን፨
    - ወለኅንብርትክሙ፡ ሰላም፡ በዐጸደ፡ ዛቲ፡ መካን፨
    - አእላፍ፡ አንትሙ፡ አርአያ፡ አእላፍ፡ ኄራን፨
    - ጸልዩ፡ በእንቲአየ፡ ለለ፡ ሠርቀ፡ ኵሉ፡ ዘመን፨
    - ከመ፡ ያድኅነኒ፡ እመንሱት፡ ለብእሲ፡ ምኑን፨
  37:
    - ሰላም፡ ለመልክእክሙ፡ ዘተኀርየ፡ እምዕንቈ፡ ሶም፨
    - ወእምሠርጐ፡ ኵሉ፡ ዓለም፨
    - እስእለክሙ፡ ጻድቃን፡ በኀይለ፡ ኢየሱስ፡ ግሩም፨
    - ከመ፡ ትጸግዉኒ፡ መጠነ፡ ሰብዓ፡ አክራም፨
    - አምጣነ፡ ምኑን፡ አነ፡ ወብእሲ፡ ድኩም፨
  38:
    - ተወከፉ፡ አኃውየ፡ ዘንተ፡ ስብሐተ፡ ወውዳሴ፨
    - አርአያ፡ ክርስቶስ፡ ተወክፈ፡ መሥዋዕተ፡ አሮን፡ ወሙሴ፨
    - ዘትጸውሩ፡ ጻድቃን፡ አስማተ፡ ቅድስት፡ ሥላሴ፨
    - ከመ፡ ትባልሑ፡ ኃጥእ፡ ብእሴ፨
    - ወታድኅኑ፡ እመንሱት፡ ወብዙኅ፡ ድምሳሴ፨
  39:
    - ይባረክ፡ አብ፡ በአፈ፡ ኵሉ፡ ነፍስ፨
    - ወይትባረክ፡ ወልድ፡ እስከ፡ ቀላያት፡ ወየብስ፨
    - መንፈስ፡ ቅዱስ፡ ይትባረክ፡ ሕይወተ፡ ሥዹስ፡ ቅዱስ፨
    - ዘነበብክሙ፡ ምሴተ፡ በነገር፡ ሐዲስ፨
    - እንዘ፡ ኃጥእ፡ አነ፡ ወብእሲ፡ ዕቡስ፨
---