---
type: malkəʾ

chaine: [377]

subjects: [libanos]

stanzas:
  1:
    - በስመ፡ እግዚአብሔር፡ ሕያው፡ ዘኢትመውት፡ አምላክ፨
    - ወበስመ፡ ማርያም፡ ድንግል፡ ሰዓሪተ፡ መርገም፡ ወሀውክ፨
    - ውዳሴ፡ መልክእከ፡ እጽሕፍ፡ እንዘ፡ አተሉ፡ በተውሳክ፨
    - ባርከኒ፡ አባ፡ በመስቀልከ፡ ቡሩክ፨
    - በዘወሀበከ፡ ገብርኤል፡ መልአክ፨
  2:
    - ኦክርስቶስ፡ ዘተወለድከ፡ እምድንግል፨
    - መድኃኒተ፡ ነፍሶሙ፡ ትኩን፡ ለሕዝበ፡ ሙስና፡ ወሀጕል፨
    - ስብሐተ፡ ሊባኖስ፡ ገብርከ፡ ሐዋርያ፡ ቅዱስ፡ ወንጌል፨
    - ባርክ፡ በየማንከ፡ ወበእዴከ፡ መስቀል፨
    - አኮኑ፡ ለሊከ፡ ባርኮተ፡ ትክል፨
  3:
    - ሰላም፡ ለዝክረ፡ ስምከ፡ ዘተበጽዐ፡ ፈድፋደ፨
    - ወለሥዕርትከ፡ ጸሊም፡ ዘድላሌሁ፡ ተንእደ፨
    - ሊባኖስ፡ በለኒ፡ ወአብስረኒ፡ ገሀደ፨
    - ዘበምድር፡ ወድሶትየ፡ ዐቅመ፡ ልብከ፡ ፈቀደ፨
    - በዓለመ፡ ጻድቃን፡ ምስሌየ፡ ትከውን፡ አሐደ፨
  26:
    - ሰላም፡ ለቆምከ፡ ሐመልማለ፡ ገነት፡ ዘኮነ፨
    - ወለመልክእከ፡ ሐሤት፡ እንተ፡ ያረስዕ፡ ሐዘነ፨
    - ሊባኖስ፡ ፀሓይ፡ ዘተረሰይከ፡ ብርሃነ፨
    - ነዓ፡ ነዓ፡ እንበለ፡ ጐንድዮ፡ ፍጡነ፨
    - ወበላ፡ ለነፍስየ፡ ረዳኢኪ፡ አነ፨
  29:
    - ሰላም፡ ለመቃብሪከ፡ እንተ፡ በውስቴቱ፡ ተወድየ፨
    - ወርቀ፡ ሰብእናከ፡ ንጹሕ፡ ዘተመሰለ፡ ባሕርየ፨
    - ሊባኖስ፡ ፍቁሩ፡ ለዘሰቀለ፡ ሰማየ፨
    - በለኒ፡ በንባብከ፡ ጊዜ፡ ትወፅእ፡ ነፍስየ፨
    - እንዘ፡ ሀለውኩከ፡ አነ፡ ኢትፍራህ፡ ወልድየ፨
  30:
    - ከመ፡ ገብረ፡ ክርስቶስ፡ ብፁዕ፡ እምቤተ፡ መርዓ፡ ወፃእከ፨
    - ወከመ፡ ዮሐንስ፡ ኅሩይ፡ ገዳመ፡ ትሩፋት፡ ዔልከ፨
    - እምነ፡ ቅዱሳን፡ ሊባኖስ፡ መኑ፡ ከማከ፨
    - እንዘ፡ እብል፡ ዘልፈ፡ ለለ፡ ጊዜ፡ አነ፡ ገብርከ፨
    - በጽርሐ፡ መቅደስከ፡ አባ፡ እገኒ፡ ለክብርከ፨
    - አባ፡ እሴብሕ፡ ለስምከ፡ ወእዜምር፡ ለከ፨
  31:
    - ናሁ፡ ጸሐፍኩ፡ ስብሐተ፡ መልክእከ፡ ኵሉ፨
    - በበ፡ መዓርጊሁ፡ ወክፍሉ፨
    - አባ፡ ሊባኖስ፡ ለዓለመ፡ ድካም፡ መጽንዔ፡ ኀይሉ፨
    - አስተምሕር፡ በኢያርምሞ፡ ከመ፡ ምስሌየ፡ የሀሉ፨
    - ለንጉሠ፡ ሰላም፡ ክርስቶስ፡ ምሕረቱ፡ ወሣህሉ፨
  32:
    - ስብሐት፡ ለእግዚአብሔር፡ ለፈጽሞ፡ ዝንቱ፡ ድርሳን፨
    - ዘጸገወነ፡ ሥልጣነ፡ እምዘዚአሁ፡ ሥልጣን፨
    - ባርከነ፡ አባ፡ ለደቂቅከ፡ ኄራን፨
    - ነጺሮሙ፡ ባርኮተከ፡ ወሰሚዖሙ፡ በእዝን፨
    - ቅዱሳን፡ መላእክት፡ ይበሉ፡ አሜን፨
tarafa_malke:
  1:
    - ቅድመ፡ መንበረ፡ አብ፡ ወወልድ፡ ወመንፈስ፡ ቅዱስ፡ ዘይትዐጸፉ፡ ስብሐተ፨
    - ሊባኖስ፡ ዘትቀውም፡ ኵሎ፡ ዕለተ፨
    - ወታቄርብ፡ ቅዳሴያተ፨
  2:
    - ሰላም፡ ለከ፡ ሊባኖስ፡ አሐዱ፡ እምነ፡ ቅዱሳን፡ ተስዓቱ፨
    - ለክርሶትስ፡ ዋሕድ፡ ወአኮ፡ ክልኤቱ፨
    - እንተ፡ ጾርከ፡ መስቀለ፡ ሞቱ፨
  7:
    - ሰላም፡ ለከ፡ በአምኃ፡ ዝንቱ፡ ማሕሌት፡ ለዘረሰየ፡ ትውክልቶ፨
    - ሊባኖስ፡ ጳውሎስ፡ መምህረ፡ ቲቶ፨
    - ሥሙረ፡ ረሲ፡ መሥዋዕቶ፨
    - ወፍጡነ፡ ተወከፍ፡ ጸሎቶ፨
---