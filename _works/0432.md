---
type: malkəʾ

habtemichael: [61]

subjects: [enbaqom]

stanzas:
  1:
    - እግዚአብሔር፡ ነግሠ፡ ወአሕዛበ፡ ምድር፡ ደንገፁ፨
    - እመጽሐፈ፡ ስብሐት፡ ዜናከ፡ ዘይትነበብ፡ ለለ፡ አንቀጹ፨
    - ኀበኒ፡ ሕዝብከ፡ ቤተ፡ ክብርከ፡ ሐነጹ፨
    - ለክርስቶስ፡ ዕንባቆም፡ ኀይላቲሁ፡ ወላእካነ፡ ስቡሕ፡ ገጹ፨
    - በሰረገላ፡ ይረውጹ፡ ወስብሐቲሆሙኒ፡ በመፍርህ፡ ድምፁ፨
  2:
    - ሰላም፡ ለፅንሰትከ፡ በሥርዓተ፡ ኵሉ፡ ሰብሳብ፨
    - ወለልደትከ፡ ሰላም፡ እምቤተ፡ አሕዛብ፡ ወሕዝብ፨
    - ድኅረ፡ መነንኮ፡ ዕንባቆም፡ ለሕገ፡ ተንባላት፡ ስዑብ፨
    - ኀበ፡ ሃይማኖት፡ ፄወወተከ፡ ጥበብ፨
    - በኀይለ፡ ኅሊና፡ መንፈሳዊት፡ ዘአብርሃም፡ አብ፨
  3:
    - ሰላም፡ ለዝክረ፡ ስምከ፡ ዘይሰመይዎ፡ አበው፨
    - በስመ፡ ነቢይ፡ አሐዱ፡ እምነቢያት፡ አኃው፨
    - ለምነግሥተ፡ ሰማይ፡ ዕንባቆም፡ አምጣነ፡ አንተ፡ ድልው፨
    - ፈለስከ፡ እምብሔርከ፡ ምስለ፡ ነጋድያን፡ ዕደው፨
    - ብርሃነ፡ መስቀሉ፡ እንዘ፡ ቅድሜከ፡ ለክርስቶስ፡ ሕያው፨
  30:
    - ሰላም፡ ለግንዘተ፡ ሥጋከ፡ ወለዝኅርከ፡ ሰላም፨
    - ውስተ፡ ዝኅረ፡ አበው፡ ጻድቃን፡ እለ፡ ኀለፉ፡ እምቅድም፨
    - እንዘ፡ ነዳየ፡ ልብ፡ ወልድከ፡ እምብዕለ፡ አእምሮ፡ ፍጹም፨
    - አባ፡ ዕንባቆም፡ ማሕሌተ፡ መልክእከ፡ አዳም፨
    - ነዋ፡ አቅረብኩ፡ በመሥፈርት፡ ወዐቅም፨
  31:
    - ጸናሕኩከ፡ ብዙኀ፡ ለአምላከ፡ ጽድቅ፡ አሐዱ፨
    - አመ፡ ውስተ፡ ባቢሎን፡ ቅድመ፡ በተፄውዎ፡ ወረዱ፨
    - ከመ፡ እስራኤል፡ ጸንሕዎ፡ እስመ፡ ተመይጦ፡ ፈቀዱ፨
    - ባሕቱ፡ በኍልቍ፡ እመኒ፡ ነገራተ፡ ቃልየ፡ ውሑዱ፨
    - አባ፡ ባርከኒ፡ ዕንባቆም፡ አባ፡ ከመ፡ ባረከ፡ አብርሃም፡ ለይስሐቅ፡ ወልዱ፨
tarafa_malke:
  1:
    - ሰላም፡ ለከ፡ መትልወ፡ ጴጥሮስ፡ ዕንባቆም፡ ለተክለ፡ ሃይማኖት፡ አቡከ፨
    - መልዕልተ፡ መንበሩ፡ ትሰየም፡ እስመ፡ ደለወከ፨
    - ነገሥታት፡ አዕበዩከ፨
  7:
    - ሰላም፡ ለከ፡ አባ፡ ዕንባቆም፡ ለዘእስእለከ፡ ወልድ፨
    - በሥምረተ፡ ብዙኅ፡ ወፈቃድ፨
    - ተሀበኒ፡ ዘልፈ፡ በሕገ፡ ልማድ፨
    - በረከተ፡ ዘዚአከ፡ እድ፨
---