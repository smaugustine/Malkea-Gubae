---
type: malkəʾ

subjects: [lalibala]

stanzas:
  1:
    - ሰላም፡ ለልደትከ፡ በንጹሕ፡ ስብሳብ፨
    - ላሊበላ፡ ጠቢብ፨
    - ዘአስተርአይከ፡ ከመ፡ ዘብሩህ፡ ከብካብ፨
    - ተማሕፀንኩ፡ በልደትከ፡ ወንጌላዊያን፡ ሕዝብ፨
    - ከመ፡ ትሰውረነ፡ እምተኵላ፡ ወዝእብ፨
  2:
    - ሰላም፡ ለልደትከ፡ መንፈሰ፡ ጥበብ፡ ዘኦዳ፨
    - በአምሳለ፡ ንህብ፡ ጸዐዳ፨
    - ላሊበላ፡ ብፁዕ፡ ለሰርዌ፡ ሃይማኖት፡ ዐምዳ፨
    - ተማሕፀነ፡ በልደትከ፡ ለቤተ፡ ክርስቲያን፡ ውሉዳ፨
    - ኢያስጠመነ፡ ለዓለም፡ ሞገዳ፨
  3:
    - ሰላም፡ ለሥዕርተ፡ ርእስከ፡ በቅብዐ፡ ወንጌል፡ እለ፡ ጠብላ፨
    - ዐምደ፡ ሃይማኖት፡ ላሊበላ፨
    - ዘዐቀብከ፡ ሕጎ፡ ለክርስቶስ፡ በቋዔ፡ ተድላ፨
    - ተማሕፀነ፡ በሥዕርትከ፡ ኵነነ፡ ቀጸላ፨
    - አብሐነ፡ ንኪድ፡ አንበሳ፡ ወተኵላ፨
  35:
    - ሰላም፡ በዲበ፡ ሰላም፡ ለመልክእከ፡ ኵሎን፨
    - ለነፍስከ፡ ወሥጋከ፡ በበ፡ ኢናሆን፨
    - ለአፅምከ፡ ወደምከ፡ እለ፡ ተቀደሰ፡ በሜሮን፨
    - ለሐንገዝከ፡ ወአስራዊከ፡ እለ፡ ይምዕዛ፡ እምልብን፨
    - ላሊበላ፡ አቡየ፡ በፍቅረ፡ ማርያም፡ ርሱን፨
    - በገነተ፡ ጽድቅ፡ ዘትነቁ፡ ቀርን፨
  36:
    - ሰላም፡ ሰላም፡ ላሊበላ፡ እብሎ፨
    - መንግሥተ፡ እስራኤል፡ ለዘሜጠ፡ በተንብሎ፨
    - ናኦድ፡ መሲሕ፡ በፍቅረ፡ ሐሊሎ፨
    - ጊዜ፡ ጸውዖ፡ ቃሎ፡ አልዒሎ፨
    - ዘሰአለ፡ ኵሎ፡ አሆ፡ ይበሎ፨
---