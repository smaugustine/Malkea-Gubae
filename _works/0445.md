---
type: malkəʾ

subjects: [gabra-endreyas-d-qozat]

stanzas:
  1:
    - በስመ፡ እግዚአብሔር፡ ሥሉስ፡ ዘመለኮቱ፡ ዋሕድ፨
    - ወበስመ፡ ማርያም፡ ጳጦስ፡ ጸዋሪተ፡ ግሩም፡ ነድ፨
    - መጽሐፈ፡ ገድልከ፡ እጽሕፍ፡ ጸውዐተኒ፡ መፍቅድ፨
    - ገብረ፡ እንድርያስ፡ አባ፡ ጽዱለ፡ ምግባር፡ መረግድ፨
    - እስመ፡ መሰንቆ፡ ፍቅርከ፡ ኮነኒ፡ ለእድ፨
  2:
    - ሰላም፡ ለዝክረ፡ ስምከ፡ ከመ፡ ዝክረ፡ አባ፡ እንጦኒ፨
    - ዘበአፈ፡ ኵሉ፡ ይጥዕም፡ ወእምወይነ፡ ቃና፡ ዘይሤኒ፨
    - ገብረ፡ እንድርያስ፡ ጻድቅ፡ በትረ፡ ተዐቅቦ፡ ሀበኒ፨
    - ኢይደቅ፡ ውስተ፡ እዴሁ፡ ለመልአከ፡ ሥጋ፡ ኰናኒ፨
    - ከመ፡ በኲናት፡ ወጽቁ፡ ፊንሐስ፡ ወአፍኒ፨
  30:
    - ሰላም፡ ለግንዘተ፡ ሥጋከ፡ ተስፋ፡ ሕዝበ፡ ገዳም፡ ወዕፅ፨
    - ወለመቃብሪከ፡ ጽርሕ፡ በአእዳወ፡ ኄራን፡ ሕኑጽ፨
    - ገብረ፡ እንድርያስ፡ ሙሴ፡ መልአከ፡ አምላክ፡ ለግብጽ፨
    - ለዓለም፡ አዕድወኒ፡ እምቀላይ፡ ፍቅራ፡ ሕጹጽ፨
    - እስመ፡ ዴገኑኒ፡ ለአህጕሎ፡ እኩያን፡ አብያጽ፨
  31:
    - አምኃ፡ ሰላም፡ አቅረብኩ፡ ለመልክእከ፡ አዳም፨
    - እስመ፡ አቅረብከ፡ ወልድከ፡ ብእሴ፡ ሥጋ፡ ወደም፨
    - ገብረ፡ እንድርያስ፡ አባ፡ ለነሢአ፡ ጸጋ፡ ፍጹም፨
    - የማንከ፡ ትባርከኒ፡ ለኤፍሬም፡ ሥዩም፨
    - ከመ፡ ባረኮ፡ ያዕቆብ፡ አቡሁ፡ ዘቅድም፨
---