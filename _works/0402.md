---
type: malkəʾ

titles:
  -
    gez: Malkəʾa Yonās Bəḍuʿ
    en: Image of Yonās the Blessed

subjects: [yonas-bur]

stanzas:
  1:
    - በስመ፡ ሥሉስ፡ ቅዱስ፡ ዘበተዋሕዶ፡ ኅቡረ፨
    - ዓለማተ፡ ኵሎ፡ እንተ፡ በቅጽበት፡ ሣረረ፨
    - ጸግወኒ፡ ዮናስ፡ ዘውዳሴከ፡ ምንሃረ፨
    - ልሳነ፡ መልአክ፡ እሳታዊ፡ ከመ፡ ኪያኪ፡ መሀረ፨
    - ንጽሐ፡ ኅሊና፡ ወገድል፡ ወዓዲ፡ መዝሙረ፨
  2:
    - በስመ፡ ሥሉስ፡ ዋሕድ፡ አኃዜ፡ ኵሉ፡ ባሕቲቱ፨
    - ዘእምኀበ፡ አልቦ፡ አቀመ፡ ሥዕለ፡ ሰሌዳ፡ ሰብዓቱ፨
    - አርእየኒ፡ ዮናስ፡ ለክብርከ፡ ሥነ፡ ማኅቶቱ፨
    - ወሥቅየኒ፡ ማየ፡ ልቡና፡ እምፈለገ፡ ብርሃን፡ አርባዕቱ፨
    - ወጸጋ፡ ዚአከ፡ ሀበኒ፡ በከንቱ፨
  3:
    - በስመ፡ ሥሉስ፡ ቅዱስ፡ ዋሕድ፡ ዘመንፈሰ፡ ሕይወት፡ ነፍሐ፨
    - በትእዛዘ፡ ቃሉ፡ ግሩም፡ እንተ፡ ተከለ፡ ገሀሀ፨
    - በአድያመ፡ ጽልመት፡ ዮናስ፡ ዘተመስልከ፡ ጽባሐ፨
    - ከመ፡ እንግር፡ በበ፡ ምንታዌ፡ ተአምሪከ፡ ብዙኀ፨
    - ውስተ፡ ልበ፡ ዕንቡዝ፡ ወልድከ፡ አዋኪ፡ ፍሥሓ፨
  4:
    - ሰላም፡ ለዝክረ፡ ስምከ፡ ብዕለ፡ ጸጋ፡ አምላክ፡ ልዑል፨
    - እንተ፡ በዲቤሁ፡ ወረደ፡ በኈልቈ፡ ሠለስቱ፡ ፊደል፨
    - ዘበመነፈስ፡ ቅዱስ፡ ዮናስ፡ ሥርግወ፡ አክናፍ፡ ቀሊል፨
    - ነዓ፡ ነዓ፡ እምደብረ፡ ሣህል፡ ደወል፨
    - ወነዓ፡ እምሕፃዛእትከ፡ ሀገረ፡ መስቀል፨
  16:
    - ሰላም፡ ለዐጽፍከ፡ ጸዳለ፡ ትሩፋት፡ ዘሰፈፎ፨
    - ወግማኔ፡ ርስሐት፡ ዘኢለከፎ፨
    - አብአኒ፡ ዮናስ፡ በቤተ፡ ትፍሥሕትከ፡ ለተሳትፎ፨
    - ለሥጋየ፡ ወልደ፡ መሬት፡ አመ፡ ወርኀ፡ ወርዙት፡ ኀለፎ፨
    - ወአመ፡ ለገዪስ፡ እዴሎ፡ እምዓለም፡ ግልፎ፨
  17:
    - ኅዳጠ፡ ጸሪቀ፡ ዘእምኅኩከ፡ ለእንግዳ፨
    - እመዝገበ፡ ኀጥእት፡ ልብየ፡ ቅጽረ፡ ተፅናሳት፡ ዘየዐውዳ፨
    - ረሲየከ፡ ዘንተ፡ መባአ፡ ነዳይት፡ ዕቤርተ፡ ኤልዳ፨
    - ሀበኒ፡ ዮናስ፡ ቡራኬከ፡ ለጠለ፡ ሰማያት፡ እምድዳ፨
    - ከመ፡ ወሀቦ፡ ያዕቆብ፡ ለወልዱ፡ ይሁዳ፨
---