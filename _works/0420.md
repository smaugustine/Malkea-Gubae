---
type: malkəʾ

habtemichael: [46]

subjects: [church]

stanzas:
  1:
    - ፍናዌ፡ መልእክት፡ ዛቲ፡ እንተ፡ ተጽሕፈት፡ በቀለም፨
    - እንዘ፡ ትብል፡ ኪያኪ፡ ሰላም፡ ሰላም፨
    - ኀቤኪ፡ ትብጻሕ፡ ወትትነበብ፡ ዮም፨
    - ቤተ፡ ክርስቲያን፡ ቅድስት፡ በደመ፡ ወልዳ፡ ለማርያም፨
    - አኮ፡ በደመ፡ ጠሊ፡ ወደሙ፡ ለላህም፨
  5:
    - ሰላም፡ ሰላም፡ ለፍጽመ፡ ስምኪ፡ እሙ፨
    - መለኮተ፡ አብ፡ ወወልድ፡ ወመንፈስ፡ ቅዱስ፡ ጌራ፡ ማሕተሙ፨
    - ቤተ፡ ክርስቲያን፡ ቅድስት፡ ሰላመ፡ መልክእኪ፡ ዘበበ፡ ዐቅሙ፨
    - ውስተ፡ ጽሌ፡ ሕግ፡ አፃብዓ፡ ልዑል፡ ቀለሙ፨
    - አነብብ፡ ለኪ፡ ጸሐፊ፡ ዳእሙ፨
  90:
    - ነቢየ፡ እስራኤል፡ ቀዊሞ፡ በምድረ፡ ሰፌላ፡ ወባማ፨
    - ለቃለ፡ ራእዩ፡ ወትንቢቱ፡ በውስተ፡ ተፍጻማ፨
    - በእንቲአኪ፡ ይቤ፡ ቤተ፡ ክርስቲያን፡ ቅድስት፡ መቅደሰ፡ ራማ፨
    - ስመ፡ ሀገራሰ፡ ላቲ፡ ወመርኅበ፡ ኵሉ፡ አድያማ፨
    - እግዚአብሔር፡ ህየ፡ እስመ፡ የኀድር፡ ስማ፨
---