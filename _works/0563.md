---
type: malkəʾ

habtemichael: [228]

subjects: [samuel-waldebba]

stanzas:
  1:
    - እንዘ፡ እሰግድ፡ ለሥላሴሁ፡ ለዘአሐዱ፡ ሠለስቱ፨
    - ናሁ፡ ወጠንኩ፡ ለክብረ፡ መልክእከ፡ በበ፡ ክልኤቱ፨
    - ቢጸ፡ ዳንኤል፡ ሳሙኤል፡ መግረሬ፡ አናብስት፡ ዐሠርቱ፨
    - ዕበየከ፡ ከመ፡ እዜኑ፡ ዘፍትው፡ ውእቱ፨
    - ቅናቱ፡ ዘዓዲም፡ ወገዳም፡ ንብረቱ፨
  2:
    - ሰላም፡ ለዝክረ፡ ስምከ፡ ወሃቤ፡ ሰጊድ፡ ወውዳሴ፨
    - ወለሥዕርትከ፡ ከዋኒ፡ ዘጽጌ፡ ገዳም፡ ለባሴ፨
    - ተወካፌ፡ ጻማ፡ ሳሙኤል፡ አምሳለ፡ ነቢይ፡ ሙሴ፨
    - ወላዴ፡ አእላፍ፡ አቡየ፡ ማኅበረ፡ አንስት፡ ወብእሴ፨
    - እለ፡ ይከይዱ፡ አንበሳ፡ ወከይሴ፨
  25:
    - ሰላም፡ ለፀአተ፡ ነፍስከ፡ ወለበድነ፡ ሥጋከ፡ ዘተሰብሐ፨
    - ለግንዘትከ፡ ወለመቃብሪከ፡ ወለትንሣኤከ፡ ዘዕለተ፡ ፍስሓ፨
    - ምክሐ፡ ደብረ፡ ዋሊ፡ ሳሙኤል፡ ለጸሎት፡ ሥነ፡ ተድላሃ፨
    - አዕርግ፡ ነፍሰ፡ ዚአየ፡ ኀበ፡ ብዕለ፡ ነፍስከ፡ በዝኀ፨
    - ወኀበ፡ ሥጋከ፡ ደምር፡ ኪያሃ፨
---