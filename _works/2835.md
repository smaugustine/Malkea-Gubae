---
type: malkəʾ

chaine: [119]
gezahegn: [10]
habtemichael: [191]

subjects: [michael]

masgabbiya:
  1:
    - አንሥእ፡ ኀይለከ፡ ወነዓ፡ አድኅነነ፨
    - ሚካኤል፡ ርድአነ፨
    - በጸሎትከ፡ ተማሕፀነ፨
    - አርዌ፡ እኩይ፡ ኢይምአነ፡ ወኢይምሥጠነ፨
    - እምነ፡ ገነቱ፡ ዘሄዶ፡ ለአዳም፡ አቡነ፨
  2:
    - በስመ፡ እግዚአብሔር፡ ዘይነብር፡ ማኔ፨
    - ወበስመ፡ እግዚአብሔር፡ ወልድ፡ ሥጋ፡ ማርያም፡ ተከዳኔ፨
    - ወበስመ፡ እግዚአብሔር፡ መንፈስ፡ ቅዱስ፡ ዘይሥዕር፡ ግማኔ፨
    - እወጥን፡ ዝክረ፡ ውዳሴከ፡ በሐዳስ፡ ኵርጓኔ፨
    - ቤዝወኒ፡ ሚካኤል፡ እምሲኦል፡ ኵነኔ፨
stanzas:
  1:
    - ሰላም፡ ለዝክረ፡ ስምከ፡ ምስለ፡ ስመ፡ ልዑል፡ ዘተሳተፈ፨
    - ወልደ፡ ያሬድ፡ ሄኖክ፡ በከመ፡ ጸሐፈ፨
    - ሶበ፡ እጼውዕ፡ ስመከ፡ ከሢትየ፡ አፈ፨
    - ራዳኤ፡ ምንዱባን፡ ሚካኤል፡ በከመ፡ ታለምድ፡ ዘልፈ፨
    - ለረዲኦትየ፡ ነዓ፡ ሰፊሐከ፡ ክንፈ፨
  2:
    - ሰላም፡ ለሥዕርተ፡ ርእስከ፡ ዘኢይጤየቅ፡ ግዕዛ፨
    - ሚካኤል፡ ካህን፡ አጸንሓሔ፡ ሠናይ፡ ጼና፡ መዐዛ፨
    - በጺሐከ፡ ግብተ፡ ለነፍስየ፡ አመ፡ ትካዛ፨
    - ለልበ፡ ዚአየ፡ በትንባሌከ፡ ናዝዛ፨
    - እንበለ፡ ጊዜ፡ ወላሕ፡ ኢይርሳዕ፡ ወሬዛ፨
  44:
    - ሰላም፡ ለቆምከ፡ ዘአሕመልመለ፡ ከመ፡ ዘግባ፨
    - ለጽርሐ፡ አርያም፡ በዐውደ፡ መርኅባ፨
    - ሚካኤል፡ የዋህ፡ ለገነተ፡ ሰማይ፡ ርግባ፨
    - ከመ፡ ይዜውራኒ፡ ለመርቄ፡ ኀጢአት፡ እምላህባ፨
    - አክናፊከ፡ ክልኤ፡ ዲቤየ፡ ይርብባ፨
  45:
    - ሰላም፡ ሰላም፡ ለመላክኢከ፡ ኵሎን፨
    - በበ፡ አስማቲሆን፨
    - ሚካኤል፡ ካህን፡ ሥርግወ፡ ብርሃን፨
    - ሠናይ፡ ተዐርኮትከ፡ በኵሉ፡ ዘመን፨
    - ሰራዬ፡ ኀጢአት፡ አንተ፡ ዐርከ፡ ነፍስ፡ ምእመን፨
  46:
    - አምኃ፡ ሰላም፡ አቅረብኩ፡ ለመላክኢከ፡ ኵሉ፨
    - ለለ፡ አሐዱ፡ አሐዱ፡ ዘበበ፡ ክፍሉ፨
    - ሚካኤል፡ ብኩር፡ ለልዑል፡ መልአከ፡ ኀይሉ፨
    - ተወኪፈከ፡ አምኃየ፡ እምኑኀ፡ ሰማያት፡ ዘላዕሉ፨
    - ዕሤተ፡ ጸሎትየ፡ ፈኑ፡ ወዐስብየ፡ ድሉ፨
---