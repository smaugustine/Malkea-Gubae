---
type: malkəʾ

habtemichael: [54]

subjects: [demyanos-d-sina]

stanzas:
  1:
    - እግዚአብሔር፡ አብ፡ ለአብርሃም፡ ዘተናገሮ፨
    - ወእግዚአብሔር፡ ወልድ፡ ምሳሌ፡ ጥብሐተ፡ ይስሐቅ፡ በተአስሮ፨
    - ወእግዚአብሔር፡ መንፈስ፡ ለኅሬ፡ ምዕራገ፡ ሰዋስው፡ ዘአመሮ፨
    - ልሳነ፡ ጥበብ፡ ሀበኒ፡ ወዘውዳሴሁ፡ ፈክሮ፨
    - ለድምያኖስ፡ አቡየ፡ ዘሲና፡ ማኅደሮ፨
  2:
    - ሰላም፡ ለዝክረ፡ ስምከ፡ ዘተበፅዐ፡ ወተወደሰ፨
    - ጊዜ፡ በካህን፡ ተቀደሰ፨
    - ድምያኖስ፡ ገባራዊ፡ ዘእክለ፡ ጸሎት፡ ሐረሰ፨
    - ከመ፡ ቃለ፡ ዳዊት፡ ኣይድዐ፡ በዘረከበ፡ ሞገሰ፨
    - ፍጥር፡ ሊተ፡ እግዚኦ፡ ርቱዐ፡ መንፈሰ፨
  33:
    - ሰላም፡ ለፍልሰተ፡ ሥጋከ፡ እም፡ ዴዴ፡ ነጋሢ፡ ፍጹመ፨
    - እንዘ፡ ይከርዩ፡ ቀበረ፡ ብርሃነ፡ ሰማይ፡ ቆመ፨
    - ወወፅአ፡ ዓዲ፡ እም፡ ውስተ፡ ሥጋከ፡ ጼና፡ መዐዛ፡ አዳመ፨
    - አልቦ፡ ዘነከዮ፡ ከመ፡ ዘይእዜ፡ ተኀትመ፨
    - ወነሥእዎ፡ ደቂቅከ፡ ጊዜ፡ ሰብእ፡ ኖመ፨
  34:
    - ናሁ፡ ፈጸምኩ፡ ወበድርየኒ፡ ሠለጥኩ፨
    - እንዘ፡ እነግር፡ ክብረከ፡ ወትሕትናከ፡ ዜኖኩ፨
    - ድምያኖስ፡ አቡየ፡ ተወኪፈከ፡ ዘአቅረብኩ፨
    - ንስቲተ፡ ለዐስብየ፡ እስመ፡ እመዝገብከ፡ ኀሠሥኩ፨
    - ከመ፡ ትድሉ፡ ሊተ፡ ወኢታትርፍ፡ እስኩ፨
  35:
    - አሐዱ፡ ግኁሥ፡ ገዳመ፡ ሐበላ፡ ዘነበረ፨
    - እምድኅረ፡ ሞትከ፡ ድምያኖስ፡ ወሥጋከ፡ ተቀብረ፨
    - በዘርእየከ፡ ይቤሎሙ፡ ለደቂቅከ፡ ቀትረ፨
    - ኢይምሰልክሙ፡ ዘሞተ፡ አቡክሙ፡ ባሕቱ፡ ተሰወረ፨
    - ወበቅድመ፡ እግዚእ፡ ቀዊሞ፡ ዐይንየ፡ ነጸረ፨
---