---
type: malkəʾ

chaine: [196]

subjects: [gabra-manfas-qeddus]

stanzas:
  1:
    - ሰላም፡ ለፅንሰትከ፡ መሠረተ፡ ነገር፡ ወውጣኔ፨
    - ወለልደትከ፡ ሰላም፡ በብስራተ፡ መልአክ፡ ሠናየ፡ ቅኔ፨
    - ገብረ፡ መንፈስ፡ ቅዱስ፡ ጳውሎስ፡ ሰባኬ፡ ሃይማኖት፡ ወስተ፡ ኵርጓኔ፨
    - ተማሕፀንኩ፡ በኪዳንከ፡ ከመ፡ ኢይርአይ፡ ኵነኔ፨
    - ወበእንተዝ፡ ኀሠሥኩ፡ ኪያከ፡ መድኃኔ፨
  2:
    - ሰላም፡ ለዝክረ፡ ስምከ፡ ወለሥዕርተ፡ ርእስከ፡ ሠርጐ፡ አባል፨
    - ለርእስከ፡ ሰላም፡ ወለገጽከ፡ ጽዱል፨
    - ገብረ፡ መንፈስ፡ ቅዱስ፡ ርድአኒ፡ ወአድኅነኒ፡ እምሐጕል፨
    - ዝውእቱ፡ ሰዓተ፡ ተኣምር፡ ወኀይል፨
    - ወዝውእቱ፡ ጊዜሁ፡ ለሣህል፨
  13:
    - ሰላም፡ ለመቃብሪከ፡ በመካነ፡ ሐዋዝ፡ ሃሌ፡ ሉያ፨
    - ወለትንሣኤከ፡ ድኅረ፡ ዘትከውን፡ በዕለተ፡ ምርያ፨
    - ገብረ፡ መንፈስ፡ ቅዱስ፡ ሞትከ፡ ታብዕል፡ ኢትዮጵያ፨
    - ለጴጥሮስ፡ በዓለ፡ መርሖ፡ ወለጳውሎስ፡ ሐዋርያ፨
    - ከመ፡ ተዝካሮሙ፡ ታብዕል፡ ሮምያ፨
  16:
    - ስሳ፡ አናብስት፡ ግሩማን፡ ወስሳ፡ አናምርት፡ ይትለአኩከ፡ በጻህቅ፨
    - እስመ፡ ተከድነ፡ ልብከ፡ ሜላተ፡ ሃይማኖት፡ ረቂቅ፨
    - ገብረ፡ መንፈስ፡ ቅዱስ፡ ወጣኒ፡ ወፈጻሜ፡ ጽድቅ፨
    - አባ፡ አባ፡ ሰረገላከ፡ መብረቅ፨
    - አባ፡ ስሙዐ፡ ዜና፡ በዐረብ፡ ወሠርቅ፨
---