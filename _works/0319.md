---
type: malkəʾ

subjects: [zamaryam]

stanzas:
  1:
    - ሰላም፡ ለፅንሰትከ፡ ወለልደትከ፡ እማሕፀን፨
    - ዳግማይ፡ ሰሎሞን፡ አበ፡ ጠቢባን፨
    - ዘማርያም፡ ወልድከ፡ ወፍቅርከ፡ ምስኪን፨
    - አስተበፅዐከ፡ በንባበ፡ ጽዱቅ፡ ልሳን፨
    - ወእዌድሰከ፡ በኵሉ፡ ዘመን፨
  2:
    - ሰላም፡ ለዝክረ፡ ስምከ፡ በስመ፡ ማርያም፡ ልኩእ፨
    - ወለሥዕርትከ፡ ጸሊም፡ ከመ፡ ሕብረ፡ ቋዕ፨
    - ዘማርያም፡ ነቢይ፡ ወሐዋርያ፡ ካልእ፨
    - ባርከኒ፡ ለፍቁርከ፡ በሥርዓተ፡ ተልሚድ፡ ወረድእ፨
    - አርአየ፡ ባረከ፡ ኤልያስ፡ ለረድኡ፡ ኤልሳዕ፨
  4:
    - ሰላም፡ ለአዕይንቲከ፡ እለ፡ ነጸራ፡ ወርእያ፨
    - በደሴተ፡ ዠንዳ፡ ተጽናስ፡ እንተ፡ ይእቲ፡ ቀጰዶቅያ፨
    - ዘማርያም፡ ያዕቆብ፡ ዳግማይ፡ ሐዋርያ፨
    - ዘመሐርከ፡ መስቀለ፡ ሞቱ፡ ለወልደ፡ ማርያም፡ ኬንያ፨
    - አድባራት፡ በእንቲአከ፡ ብዙኀ፡ ተሐስያ፨
  22:
    - ሰላም፡ ሰላም፡ ለግንዘትከ፡ ሰላም፨
    - ወለመቃብሪከ፡ ልኩእ፡ በአዕባነ፡ ጸሎት፡ ወጸም፨
    - ዘማርያም፡ አጽንዖ፡ ለሰብእናየ፡ ድኩም፨
    - ወመሐሮ፡ ግብረ፡ ምናኔ፡ እምአፀደ፡ ዝንቱ፡ ዓለም፨
    - ከመ፡ ይርሳእ፡ ህላዌሁ፡ ዘሥጋ፡ ወደም፨
  23:
    - አምኃ፡ ሰላም፡ አቅረብኩ፡ ለመልክእከ፡ በጽዋዔ፨
    - እንዘ፡ አስተታሉ፡ ካዕበ፡ ምስለ፡ ቃለ፡ ስብሐት፡ ለኢዝንጋዔ፨
    - ዘማርያም፡ ፍቁሩ፡ ለክርስቶስ፡ ምክሐ፡ ጉባኤ፨
    - አቁመኒ፡ በየማንከ፡ በአምሳለ፡ ፍቁር፡ ቍልዔ፨
    - ከመ፡ ለሙታን፡ ይትገበር፡ ትንሣኤ፨
---