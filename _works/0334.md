---
type: malkəʾ

subjects: [cyrus]

stanzas:
  1:
    - አንቅሀኒ፡ እምሐኬትየ፡ ወጸግወኒ፡ ልቡና፨
    - ከመ፡ እዜኑ፡ ንስቲተ፡ ለስምከ፡ ውዳሴ፡ ዜና፨
    - ሥርግወ፡ ሃይማኖት፡ ኪሮስ፡ ወርሱይ፡ በቅድስና፨
    - ዘአጥረይከ፡ ንጽሐ፡ ኅሊና፡ እስከ፡ ፈጸምከ፡ ቀኖና፨
    - አንተኑ፡ ሐዋርያ፡ ናትናኤል፡ ዘሲና፨
  2:
    - ሰላም፡ ለዝክረ፡ ስምከ፡ እንተ፡ ወበጠ፡ እግዚአብሔር፨
    - እምቀዳሚ፡ ስምከ፡ ብሂለ፡ ዲላሶር፡ ኦመ፡ ዘይት፨
    - ኪሮስ፡ ውስተ፡ ቤተ፡ አምላክ፡ ሥሙር፨
    - ስፍሐ፡ አጽፈ፡ ዜናከ፡ እስከ፡ ከጽናሬሃ፡ ለባሕር፨
    - ባሕቱ፡ በጸሎት፡ ክድነኒ፡ እምቍር፨
  20:
    - ሰላም፡ ለክብረ፡ ሞትከ፡ መጽኡ፡ እንዘ፡ የሐልዩ፡ በአርጋኖን፨
    - መላእክተ፡ ሰማይ፡ ትጉሃን፨
    - ሰብሑከ፡ ኪሮስ፡ እለ፡ ከማከ፡ ጻድቃን፨
    - አመ፡ ተጸውዑ፡ ____ ዕረፍትከ፡ ቀርን፨
    - አባ፡ ኤላርዮን፡ ወአባ፡ ላትጹን፨
  21:
    - መኑ፡ ከማከ፡ እንተ፡ ለብሰ፡ ትዕግሥተ፨
    - የአኵተከ፡ እግዚእ፡ በብሂል፡ ዘንተ፨
    - ተወኪፈከ፡ ኪሮስ፡ ለዘአቅረብኩ፡ ማሕሌተ፨
    - እምግብረ፡ ጽድቅ፡ እስመ፡ ኢገበርኩ፡ አሐተ፨
    - ባሕቱ፡ እምጽድቃቲከ፡ ጸግወኒ፡ ሊተ፨
---