---
type: malkəʾ

habtemichael: [85]

subjects: [fiqtor]

stanzas:
  1:
    - በስመ፡ እግዚአብሔር፡ ስቁል፡ ለቤዛ፡ አሐዱ፡ አዳም፨
    - ውዳሴ፡ መልክእከ፡ እጽሐፍ፡ በልሳንየ፡ ቀለም፨
    - ግብጻዊ፡ ፊቅጦር፡ እምከመ፡ ወጠንኩ፡ ዮም፨
    - ኩነኒ፡ ኀይለ፡ ድካምየ፡ እስከ፡ እፌጽም፨
    - እስመ፡ አንተ፡ ኃያል፡ ወአነ፡ ድኩም፨
  2:
    - ሰላም፡ ለዝክረ፡ ስምከ፡ ዘፊደላቲሁ፡ አርባዕቱ፨
    - ከመ፡ ስመ፡ እግዚእ፡ ኢየሱስ፡ ወስመ፡ ማርያም፡ ወላዲቱ፨
    - ቤተ፡ ክርስቲያን፡ መርዓት፡ ትዌድሰከ፡ ለለ፡ ዕለቱ፨
    - ፊቅጦር፡ ወልድ፡ ለአምላክ፡ መጋቤ፡ ቤቱ፨
    - በሥርዓት፡ ወሕግ፡ ፅሙድ፡ ውእቱ፨
  9:
    - ሰላም፡ ለእስትንፋስከ፡ ወለጕርዔከ፡ መዓርዒር፨
    - ወለክሳድከ፡ ጽኑዕ፡ በትእዛዘ፡ ክርስቶስ፡ መምህር፨
    - ፊቅጦር፡ ጻድቅ፡ በጸሎትከ፡ ሐጹር፨
    - ዘተኦደት፡ እምኵለሄ፡ ኢትዮጵያ፡ ሀገር፨
    - ትዌድሰከ፡ በሐዋዝ፡ መዝሙር፨
  22:
    - ሰላም፡ ለመከየድከ፡ ኢትዮጵያ፡ ዘፈለሳ፨
    - ከመ፡ ጳውሎስ፡ አሣዕነ፡ እንበለ፡ ይኅሥሣ፨
    - ፊቅጦር፡ ሀበኒ፡ እምዘመነ፡ ኤልያስ፡ ስሳ፨
    - ለወልድከሰ፡ አዝማናቲሁ፡ ሠላሳ፨
    - ወኢኮኖ፡ አርብዓ፡ ወኃምሳ፨
  25:
    - ሰላም፡ ለፀአተ፡ ነፍስከ፡ በእደ፡ ሱራፊ፡ ቀሲስ፨
    - አመ፡ ዐሡሩ፡ ወሰብዑ፡ ለወርኀ፡ ታኅሣሥ፨
    - አመ፡ ፈለስከ፡ ፊቅጦር፡ እምነ፡ ሥጋ፡ ወነፍስ፨
    - ወመጽኡ፡ ለቀበላከ፡ በቃለ፡ ማሕሌት፡ ሐዲስ፨
    - መዘምር፡ አሳፍ፡ ወዳዊት፡ ንጉሥ፨
  28:
    - ሰላም፡ ለመቃብሪከ፡ በቤተ፡ ማርያም፡ ድንግል፨
    - ከመ፡ ቅጽበተ፡ ዐይን፡ ዘኮነት፡ አራቂተ፡ ኀይል፨
    - ፊቅጦር፡ ጻድቅ፡ ጸሓፌ፡ ሐዲስ፡ ወንጌል፨
    - ሀበኒ፡ እግዚኦ፡ በረከተከ፡ በቃለ፡ ሰላም፡ ወሣህል፨
    - እስመ፡ ጸሎቱ፡ ለጻድቅ፡ ታድኅን፡ እምሀጕል፨
---
Habtemichael Kidane (Habtemichael 2024, p. 299) assumed the text was for Fiqṭor of Dabra Kəsāhe (Dabra Māryām), but his gadl indicates that he died on 15 Ḫǝdār, meaning they are not the same.