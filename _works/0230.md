---
type: malkəʾ

subjects: [cyricus]

stanzas:
  1:
    - ጰራቅሊጦስ፡ መንፈሰ፡ ጸጋ፡ እምልሳነ፡ ዓለም፡ ሐዲስ፨
    - ጰራቅሊጦስ፡ ብርሃን፡ ጸዳለ፡ ልቡና፡ ወነፍስ፨
    - መልክአ፡ ሕፃን፡ ቂርቆስ፡ ሰማዕተ፡ ኢየሱስ፡ ክርስቶስ፨
    - ሀበኒ፡ እንብብ፡ ለፍጻሜ፡ እንበለ፡ ተሀውኮ፡ ወባእስ፨
    - ከመ፡ ኢይስሐቁኒ፡ ፀር፡ ዘቀለይ፡ ወየብስ፨
  2:
    - ሰላም፡ ለዝክረ፡ ስምከ፡ ወለሥዕርትከ፡ ጸሊም፨
    - ለገጽከ፡ ሰላም፡ እምገጸ፡ አንበሳ፡ ግሩም፨
    - ቂርቆስ፡ ሕፃን፡ ዘጥበብከ፡ ፍጹም፨
    - ትቤላ፡ ለእምከ፡ በንባብከ፡ ጥዑም፨
    - እምዋዕየ፡ እሳት፡ ወነድ፡ ኢትፍርሂ፡ እም፨
  3:
    - ሰላም፡ ለቀራንብቲከ፡ እለ፡ ኢቀጸባሁ፡ ለነጽሮ፨
    - ለዐይነ፡ ሕሊናሁ፡ ዘውስጥ፡ መባልዕተ፡ ሥቃይ፡ ወተፅዕሮ፨
    - ቂርቆስ፡ ሕፃን፡ ወፍጹም፡ በአእምሮ፨
    - ናስተበጽዓ፡ ለእምከ፡ ዘጾረተከ፡ ለምህሮ፨
    - ሥጋክሙ፡ በሕማም፡ እስከ፡ ይፌጽም፡ በድሮ፨
  16:
    - ሰላም፡ ለመቃብሪከ፡ ምስለ፡ እምከ፡ ኢየሉጣ፨
    - በሥምረተ፡ ዋሕድ፡ አልፋ፡ ወበፈቃዱ፡ ለየውጣ፨
    - ሊቀ፡ ካህናት፡ ቂርቆስ፡ ለመጽሐፈ፡ ጌጋይ፡ ዘትሰጥጣ፨
    - ለነፍስየ፡ ምክረ፡ መስቴማ፡ እምፍኖተ፡ ሕይወት፡ ዘሜጣ፨
    - በደመ፡ ስምዕከ፡ አንጽሕ፡ አፍአሃ፡ ወውስጣ፨
  17:
    - ኦሕፃን፡ ምስለ፡ ሕፃናት፡ ዘትሄሉ፨
    - እለ፡ ቀተሎሙ፡ ሄሮድስ፡ በግፍዕ፡ በመዋዕሉ፨
    - ማኅበራነ፡ መላእክት፡ ኵሎሙ፡ ወጉባኤ፡ ካህናት፡ ይብሉ፨
    - ሰአል፡ ለነ፡ ኀበ፡ አብ፡ ወኀበ፡ ሕይወቱ፡ ወቃሉ፨
    - አሠረ፡ መስቀል፡ ከማከ፡ በትዕግሥት፡ ንትሉ፨
  18:
    - ስብሐት፡ ለከ፡ አምላኪየ፡ ዘወሀብኮሙ፡ ክሂለ፨
    - ለሰማዕታት፡ ወቂርቆስ፡ ከመ፡ ይጹሩ፡ መስቀለ፨
    - እንዘ፡ ይትዔገሡ፡ ዘልፈ፡ ወይለብሱ፡ ወንጌለ፨
    - ሊተሰ፡ በፍቅሮሙ፡ አቅመ፡ ልብየ፡ ተልዕለ፨
    - እምጸጋ፡ ብዕሎሙ፡ ጸግወኒ፡ ብዕለ፨
---