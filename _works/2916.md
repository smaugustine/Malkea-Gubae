---
type: malkəʾ

chaine: [197]

subjects: [matthias]

stanzas:
  1:
    - ሰላም፡ ለፅንሰትከ፡ ወለልደትከ፡ ቅዱስ፨
    - ወለዝክረ፡ ስምከ፡ ጥዑም፡ እምነ፡ ጣዕመ፡ ወይን፡ ወሜስ፨
    - ዳዊት፡ ማትያስ፡ መንግሥተ፡ እስራኤል፡ ሐዲስ፨
    - ወክደ፡ ቂስ፡ መንግሥተ፡ ሶበ፡ ኀደገ፡ ሶበ፡ ኀደጎ፡ መንፈስ፨
    - ኀደገ፡ ለከ፡ ይሁዳ፡ ንጉሥ፨
  2:
    - ሰላም፡ ለርእስከ፡ ብዙኀ፡ ሥዕርት፡ እምኆፃ፨
    - ወለገጽከህልው፡ ለገጸ፡ ሥላሴ፡ በቅድመ፡ ገጻ፨
    - ለመንግሥተ፡ ሰማይ፡ ማትያስ፡ እንተ፡ አርኀውኩ፡ አንቀጻ፨
    - አመ፡ ላዕሌከ፡ ወድቀ፡ መበይነ፡ ነገር፡ ዕፃ፨
    - ተፈጽመ፡ አፍ፡ ኢይንብብ፡ ዐመፃ፨
  16:
    - ሰላም፡ ለግንዘተ፡ ሥጋከ፡ ወለመቃብሪከ፡ ሰላም፨
    - በውስተ፡ ምድሩ፡ ለሴም፨
    - ማትያስ፡ አጥረይከ፡ ወርቀ፡ ጥዒና፡ ፍጹም፨
    - ይሁዳሰ፡ ተሣየጠ፡ ንዋየ፡ ነፍሳዊ፡ ሕማም፨
    - በሤጠ፡ ወርቅ፡ ዘአልባሲሁ፡ ሐፀበ፡ በደም፨
  17:
    - ሰላም፡ ለዕለተ፡ ሞትከ፡ እምዕለተ፡ ልደት፡ ዘኅየስ፨
    - በከመ፡ ይቤ፡ ሰሎሞን፡ ዘረኪበ፡ ጥበብ፡ ኀሠሠ፨
    - ማትያስ፡ ዐረይከ፡ ምስለ፡ ንጉሠ፡ ጽድቅ፡ ነጊሠ፨
    - ይሁዳሰ፡ ተሣየጠ፡ ንዋየ፡ አቡሁ፡ ተዕናሰ፨
    - በሤጠ፡ አምላኩ፡ ዘበነፍሱ፡ ተሣየጠ፡ ነፍሰ፨
  18:
    - ሰላም፡ ለትንሣኤከ፡ ምስብዒተ፡ እምፀሓይ፨
    - እንዘ፡ ታበርህ፡ ፈድፋደ፡ በዕለተ፡ ኀይል፡ ዐባይ፨
    - ነጋዲ፡ ማትያስ፡ ዘምሥያጥከ፡ ሥቃይ፨
    - በባሕረ፡ ዓለም፡ ለዘተረክበ፡ ባሕርይ፨
    - ተሣየጥኮ፡ በገድልከ፡ ነባቢ፡ ንዋይ፨
  19:
    - እንበለ፡ አርምሞ፡ አርመምኩ፡ እምነቢበ፡ ስብሐት፡ ዘለከ፨
    - ሶበ፡ ስእንኩ፡ ነጊአር፡ ዘኢይትነገር፡ ጸጋከ፨
    - የአክለኒ፡ ባሕቱ፡ ጸውዖተ፡ ክቡር፡ ስምከ፨
    - አንተኒ፡ ማትያስ፡ ጸውዐኒ፡ ውስተ፡ ጥዒና፡ ነፍስ፡ ቤትከ፨
    - እስመ፡ ሕማም፡ የሐምም፡ በቀሪብ፡ ኀቤከ፨
---