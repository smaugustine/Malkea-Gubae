---
type: malkəʾ

chaine: [367]

subjects: [menas]

stanzas:
  1:
    - ኦማርያም፡ ወለተ፡ ይሁዳ፡ ወሌዊ፨
    - ውስተ፡ አፈ፡ አብዳን፡ ጥበበ፡ ዘታስተዳልዊ፨
    - ለፈቁረ፡ ዚአኪ፡ ሚናስ፡ መልህቀ፡ ሃይማኖት፡ መንፈሳዊ።
    - ከመ፡ እምገድላቲህ፡ ወትሩፋቲሁ፡ ሀላዊ፨
    - ጠለ፡ መንፈስ፡ ቅዱስ፡ ላዕሌየ፡ እምሰማይ፡ ከዓዊ፨
  2:
    - ሰላም፡ ለዝክረ፡ ስምከ፡ በሰሌዳ፡ ሕጉ፡ ዘተለክአ፨
    - ለእግዚአብሔር፡ ክርስቶስ፡ ዘቅብዓ፡ ነከራ፡ ተቀብአ፨
    - ምስለ፡ ሰማዕታት፡ ሚናስ፡ አመ፡ ትገብር፡ ከብካበ፡ መርዓ፨
    - ምስሌከ፡ እገብር፡ ፋሪሲካ፡ ኢታቁሙኒ፡ በአፍአ፨
    - ወስረይ፡ አበሳየ፡ በበ፡ ስብዕ፡ ስብዓ፨
  4:
    - ሰላም፡ ለዘውረ፡ ቀርነብከ፡ ወለዓይንከ፡ ቤዘ፡ ጽባሕ፨
    - ወለእዝንከ፡ ሰማዒ፡ ትእዛዛተ፡ ክርስቶስ፡ መሲሕ፨
    - ኅሩይ፡ ሚናስ፡ በደመ፡ ስምዕ፡ ንዙኅ፨
    - ሕፅበኒ፡ ወአንጽሐኒ፡ እምዛኅለ፡ ኃጢአት፡ ርሱሕ፨
    - ለኃጥእ፡ ገብርከ፡ ለለይሠርቅ፡ ጎሕ፨
  17:
    - ሰላም፡ ለተቀሥፎትከ፡ ወለገቦከ፡ ልፁቀ፡ ከርሥ፨
    - ወለልብከ፡ ሰላም፡ ኰናኔ፡ ሰኰና፡ ወርእስ፨
    - ኅሩይ፡ ሚናስ፡ ዘውገ፡ ጊዮርጊስ፨
    - ኅብአኒ፡ በጽላሎትከ፡ እምነ፡ ምንሳዌ፡ ርእስ፨
    - አርአያ፡ ቀዳሚ፡ ተኀብአ፡ አበ፡ ሕዝብ፡ ሠላስ፨
  25:
    - ሰላም፡ ለበድነ፡ ሥጋከ፡ ወለግንዘትከ፡ በሰንዶናት፨
    - ዓዲ፡ ሰላም፡ ለዝኅርከ፡ ኅትምት፨
    - ኅሩይ፡ ሚናስ፡ ሠርዌ፡ ሰማዕታት፨
    - ለእለ፡ ገብሩ፡ ተዝካረከ፡ በዛቲ፡ ዕለት፨
    - ባልሖሙ፡ እግዚእየ፡ እምኵሉ፡ ምንሱት፨
  26:
    - ናሁ፡ ፈጸምኩ፡ ውዳሴ፡ መልክእከ፡ በበይኑ፨
    - ለአብርሃም፡ ሚናስ፡ ዘረፈቀ፡ ውስተ፡ ሕፅኑ፨
    - ነዋ፡ ነፍስየ፡ ከመ፡ ኢትውዒ፡ በርስኑ፨
    - ጠለ፡ ሣህልከ፡ ላዕሌየ፡ እምሰማይ፡ ፈኑ፨
tarafa_malke:
  1:
    - ሰላም፡ እብል፡ ለሚናስ፡ ድንግል፨
    - በሰይፈ፡ ሐራዊ፡ ቅቱል፨
    - ተውህቡ፡ ሎቱ፡ ሠላስ፡ አክሊል፨
    - ሶበ፡ ትጼሊ፡ እሙ፡ ኀበ፡ ማርያም፡ ድንግል፨
    - አሜን፡ እንዘ፡ ትብል፡ ሰምዓት፡ እምሥዕል፨
---