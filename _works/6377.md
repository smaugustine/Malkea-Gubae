---
type: malkəʾ

subjects: [hanna]

stanzas:
  1:
    - እሰግድ፡ ለኪ፡ ጽጌ፡ ሐና፡ በብረከ፡ ኅሊና፡ ጥቡዕ፨
    - ትፍትሒ፡ ሊተ፡ ማሕተመ፡ ጥበባት፡ ሳብዕ፨
    - በደሴተ፡ ፍጥሞ፡ ልብየ፡ እንተ፡ የዓውዶ፡ አንብዕ፨
    - ማሕሌተ፡ እምኪ፡ ከመ፡ እዜኑ፡ ለሰብእ፨
    - በሥምረተ፡ መሲሕ፡ ወልድኪ፡ ዘስሙ፡ ቅቡዕ፨
  2:
    - ሰላም፡ ለዝክረ፡ ስምኪ፡ ወለሥዕርትኪ፡ ንጹሕ፨
    - ለርእስኪ፡ ድሉል፡ ወለገጽኪ፡ ስቡሕ፨
    - ሐና፡ ሰማይ፡ ወላዲተ፡ ፀሓይ፡ ብሩህ፨
    - አማሕፅን፡ ለወልትኪ፡ በሥልጣነ፡ ወልዳ፡ መሲሕ፨
    - ታስተስሪ፡ ጌጋይየ፡ ለብእሲ፡ ርሱሕ፨
  13:
    - አምኃ፡ በረከት፡ ንስቲተ፡ ሶበ፡ አቅረብት፡ ዕቤር፨
    - ከመ፡ ወልደ፡ አምላክ፡ ተወከፈ፡ በእደ፡ ርኅራኄ፡ ወፍቅር፨
    - ተወክፍኒ፡ ሐና፡ አኰቴተ፡ ዝንቱ፡ መዝሙር፨
    - ወዕቀብኒ፡ ለገብርኪ፡ እምእደ፡ ብእሲ፡ ነኪር፨
    - ዘፍና፡ ግዕዙ፡ ጠዋይ፡ ወግብሩ፡ መሪር፨
  14:
    - በኍልቈ፡ ክልኤ፡ ሱባዕያት፡ ዘአቅረብኩ፡ ለኪ፡ አምኃ፨
    - ከመ፡ እወድስኪ፡ ቦቱ፡ ሰርከ፡ ወነግሀ፨
    - ባርኪዮ፡ ሐና፡ ወረስዪዮ፡ ስፉሐ፨
    - እስከ፡ ይከውን፡ መሥፈርቱ፡ ንኅኑኃ፡ ወዝሕዙሐ፨
    - ዘበኀበ፡ ኵሉ፡ ሥልጣንኪ፡ በጽሐ፨
---