---
type: malkəʾ

habtemichael: [127]

titles:
  -
    gez: Malkǝʾa ʾIyyasus
    en: Image of Jesus
  -
    gez: Malkǝʾa Māḥyawi
    en: Image of the Life-giver

subjects: [jesus]

stanzas:
  1:
    - ኣአምን፡ ኅቡረ፡ በስመ፡ ሥላሴ፡ አጋእዝት፨
    - እለ፡ ሀለዉ፡ በቅድምና፡ ወበአሐቲ፡ መለኮት፨
    - እምቅድመ፡ ይትፈጠር፡ ዓለም፡ ወኵሎሙ፡ መላእክት፨
    - ወእምዝ፡ እዌጥን፡ ድርሳነ፡ ለዘተወልደ፡ እምብእሲት፨
    - ቃለ፡ አቡ፡ አሐዱ፡ እምነ፡ ሠለስቱ፡ አካላት፨
  2:
    - ሰላም፡ ለህላዌከ፡ እምቅድመ፡ ዓለማት፡ ዘሀሎ፨
    - ምስለ፡ አቡከ፡ ደርገ፡ ወምስለ፡ መንፈስከ፡ በተልዕሎ፨
    - ኢየሱስ፡ ቃለ፡ አብ፡ ወአምላከ፡ ሳሙኤል፡ ዘደብረ፡ ሴሎ፨
    - አስተርእየኒ፡ ከማሁ፡ ወባልሐኒ፡ እምተሀጕሎ፨
    - እስመ፡ አንተ፡ ኖላዊ፡ ዘተዐቅብ፡ ኵሎ፨
  10:
    - ሰላም፡ ለግዝረትከ፡ ከመ፡ ተነግረ፡ በኦሪት፨
    - እምልደትከ፡ በሥጋ፡ በሰሙን፡ ዕለት፨
    - ኢየሱስ፡ መድኅን፡ አበ፡ ምእመናን፡ ዘበጥምቀት፨
    - ምስለ፡ አቡከ፡ መሓሪ፡ እንተ፡ አሐቲ፡ ሥምረት፨
    - ወምስለ፡ መንፈስከ፡ ማሕየዊ፡ ዘለከ፡ መንግሥት፨
  11:
    - ሰላም፡ ለዝክረ፡ ስምከ፡ ስመ፡ መድኃኒት፡ ሥሙር፨
    - ስም፡ ልዑል፡ ወስም፡ ክቡር፨
    - ኢየኡስ፡ ክርስቶስ፡ እግዚአ፡ ሰማያት፡ ወምድር፨
    - አንጽሐኒ፡ በሥምረትከ፡ እምነ፡ አበሳ፡ ወነውር፨
    - ዘትሰሪ፡ ኵሎ፡ እስመ፡ አንተ፡ ኄር፨
  56:
    - ሰላም፡ ለመልክእከ፡ አምሳለ፡ ክበቡ፡ ከመ፡ ወርኅ፨
    - ለዘይሬእዮ፡ አዳም፡ ወጥቀ፡ ፍሡሕ፨
    - ኢየሱስ፡ ክርስቶስ፡ በውስተ፡ ቅዱሳን፡ ስቡሕ፨
    - አድኅነኒ፡ እግዚኦ፡ እምነ፡ መከራ፡ ብዙኅ፨
    - እስመ፡ አነ፡ ኃጥእ፡ ወአንተ፡ ርኅሩኅ፨
  77:
    - ሰላም፡ ለፈንዎትከ፡ በአምሳለ፡ ነፋስ፡ ወእሳት፨
    - ጰራቅሊጦስሃ፡ ናዛዜ፡ ወቀዳሴ፡ ኵሉ፡ ፍጥረት፨
    - ኢየሱስ፡ ክርስቶስ፡ አምላከ፡ ነቢያት፡ ወሐዋርያት፨
    - ሀበኒ፡ መንፈሰከ፡ ያንጽሐኒ፡ እምኀጢአት፨
    - ወዓዲ፡ ይምርሐኒ፡ በሠናይ፡ ፍኖት፨
  84:
    - ሰላም፡ ለፍትሕከ፡ ማእከለ፡ ጻድቃን፡ ወኃጥኣን፨
    - እንዘ፡ ኢትኤምጽ፡ ምንተ፡ ከመ፡ ነገሥተ፡ ምድር፡ ባዕዳን፨
    - ኢየሱስ፡ ክርስቶስ፡ ተስፋ፡ ግፉዓን፨
    - አቅመኒ፡ እግዚኦ፡ ጊዜ፡ ፍትሕከ፡ በየማን፨
    - እስመ፡ አንተ፡ ፈታሒ፡ በኵሉ፡ አዝማን፨
tarafa_malke:
  1:
    - ስብሐት፡ ለከ፡ ፈጣሪየ፡ በምልዐ፡ ኵሉ፡ አባልየ፨
    - ስብሐት፡ ለከ፡ አምላኪየ፡ በምልዐ፡ ኵሉ፡ አእምሮትየ፨
    - ስብሐት፡ ለከ፡ ንጉሥየ፡ በምልዐ፡ ኵሉ፡ ልብየ፨
    - ስብሐት፡ ለከ፡ መድኃኒትየ፡ በምልዐ፡ ኵሉ፡ ፈቃድየ፨
    - ስብሐት፡ ለከ፡ መንጽሔ፡ ኀጢአትየ፡ ዘደመ፡ ዚአከ፡ ሕይወትየ፨
  10:
    - ስብሐት፡ ለከ፡ እግዚኦ፡ ዘበሰማያት፡ አቡነ፨
    - ወበስምከ፡ ቅዱስ፡ ቀድሶ፡ ለሰምነ፨
    - ወጊዜ፡ ምጽአትከ፡ ግሩም፡ መንገለ፡ የማን፡ አቅመነ፨
    - ወከመ፡ ንግበር፡ ፈቃደከ፡ ኀይለ፡ ዚአከ፡ ሀበነ፨
    - ወሲሳየነ፡ ዘዕለት፡ ወእንተ፡ ለዓለም፡ ምግበነ፨
  12:
    - ስረይ፡ ለነ፡ እግዚኦ፡ ወኵለንታነ፡ ሐድስ፨
    - እንዘ፡ ኢትሌሊ፡ ምሕረተከ፡ እምዐቢይ፡ ወንኡስ፨
    - ወአድኅነነ፡ ዓዲ፡ እመከራ፡ ሥጋ፡ ወነፍስ፨
    - ምስለ፡ አኃውየ፡ ወአኃትየ፡ ዘመንፈስ፡ ቅዱስ፨
    - ሊተ፡ ለገብርከ፡ እገሌ፡ ጽኑስ፨
---