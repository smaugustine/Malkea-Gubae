---
type: malkəʾ

habtemichael: [292]

subjects: [yohanni-d-asa]

masgabbiya:
  1:
    - ሰላም፡ እብል፡ እለ፡ ደብረ፡ ዓሥዓ፡ ዕደወ፨
    - ትርሲተ፡ ዓለም፡ ኵሉ፡ ዘረሰይክሙ፡ እዳወ፨
    - በማዕቀፈ፡ ጌጋይ፡ እምግማዔ፡ እስመ፡ ቅብዕየ፡ ተክዕወ፨
    - ጸግዉኒ፡ አጋእዝትየ፡ ብርሃነክሙ፡ ኅትው፨
    - በመንፈቀ፡ ሌሊት፡ እትቀበል፡ መርዓዌ፡ ሥርግወ፨
  2:
    - ሰላም፡ ለደብርከ፡ እንተ፡ ቀደሰ፡ መንበሮ፨
    - ተክለ፡ ሃይማኖት፡ ካህን፡ በአክናፈ፡ ብርሃን፡ ሰሪሮ፨
    - ዮሐኒ፡ አነክር፡ ለእግዚእከ፡ ግብሮ፨
    - ሠለስተ፡ መንበራተ፡ እምውሳጤ፡ ጸድፍ፡ ወቂሮ፨
    - ከመ፡ ይሕንጽ፡ አሮን፡ ዘከሠተ፡ ምክሮ፨
stanzas:
  1:
    - ሰላም፡ ለፅንሰትከ፡ እምቃለ፡ ዳዊት፡ ዘተጠየቀ፨
    - በኅሊና፡ ጌጋይ፡ ፅንሰቶ፡ እምዘዘከረ፡ ጥንቁቀ፨
    - ፈለገ፡ አእምሮ፡ ዮሐኒ፡ ዘታፈአለፍል፡ ወርቀ፨
    - አውሕዝ፡ ሊተ፡ ለገብርከ፡ ፈልፈለ፡ አብርሃም፡ ጽድቅ፨
    - አመ፡ በጌጋይ፡ ይከሥት፡ ማየ፡ ኄር፡ ኀልቀ፨
  2:
    - ሰላም፡ ለልደትከ፡ እምዘተወጥን፡ ውስቴታ፨
    - በብሂለ፡ ስቡሕ፡ ወውሱድስ፡ ለቤተ፡ ክርስቲያን፡ ማሕሌታ፨
    - ቢጸ፡ ዐርከ፡ ሥሉስ፡ ዮሐኒ፡ ነሣኤ፡ ጸሎት፡ ወልታ፨
    - ኩነኒ፡ አበ፡ ነፍስየ፡ ከመ፡ ኢይኩን፡ እጓለ፡ ማውታ፨
    - አመ፡ ለጉቡኣን፡ ይዴለዉ፡ ፯ቱ፡ ሐተታ፨
  5:
    - ሰላም፡ ለዝክረ፡ ስምከ፡ እምዘትረ፡ ጸቃውዕ፡ ጥዑም፨
    - ወለሥዕርትከ፡ ሰላም፡ ዘኵለንታሁ፡ አዳም፨
    - ባሕታዌ፡ ምኔት፡ ዮሐኒ፡ ወብእሴ፡ ገዳም፨
    - እፎ፡ እፎ፡ በፍርሀተ፡ ብእሲ፡ ሥዩም፨
    - መነነተከ፡ ወላዲት፡ እም፨
  25:
    - ሰላም፡ ለቆምከ፡ ዘተመሰለ፡ በቀልተ፨
    - ወለመልክእከ፡ ጽጌ፡ ዘይሠረጉ፡ ምኔተ፨
    - በሕገ፡ ፍጡራን፡ ዮሐኒ፡ እንበለ፡ ታእምር፡ መዊተ፨
    - አንገሠከ፡ አምላክከ፡ ዘኢተሐልፍ፡ መንግሥተ፨
    - በይነ፡ ዘተወረውከ፡ ጸድፈ፡ እምትርአይ፡ ብእሲተ፨
  26:
    - ብሔረ፡ ሕያዋን፡ እንተ፡ ትበጽሕ፡ ከመ፡ ትረሲ፡ ህላዌ፨
    - ምስለ፡ ነቢያት፡ ክልኤቱ፡ ኅጡኣነ፡ ሕማም፡ ወደዌ፨
    - ርግበ፡ ተየውሖ፡ ዮሐኒ፡ ወጠቢበ፡ ጠቢብ፡ አርዌ፨
    - እግዚእከ፡ ርኅሩኀ፡ ልብ፡ አመ፡ ይፌኑ፡ ድምፃዌ፨
    - ረስየኒ፡ እትቀበል፡ መርዓዌ፨
  27:
    - ለእለ፡ ተዝካረከ፡ ገብሩ፡ እንዘ፡ ሀለዉ፡ በምድር፨
    - ውዳሴከ፡ ሐለዩ፡ በቃለ፡ ሐዋዝ፡ መዝሙር፨
    - ኦዮሐኒ፡ ብእሴ፡ እግዚአብሔር፨
    - ዕሥዮሙ፡ ዕሤተ፡ ጽድቅ፡ ውስተ፡ ሰማያዊት፡ ሀገር፨
    - እስመ፡ ለቅኑይ፡ ዕሤቱ፡ ንቡር፨
tarafa_malke:
  1:
    - ሰላም፡ ለተኀብኦትከ፡ ኀበ፡ ኢይሰማዕ፡ ቦቱ፨
    - ውሳጤ፡ ነገር፡ ወቃል፡ ለሐሰተ፡ ልሳን፡ ፍኖቱ፨
    - ነሣኤ፡ መንፈስ፡ ዮሐኒ፡ ለወልደ፡ ማርያም፡ ድኅረ፡ ዕርገቱ፨
    - ተለወት፡ ድኅሬከ፡ ገዳምከ፡ ወአዕማዲሃ፡ ተነሥቱ፨
    - ነጺረ፡ ትአወርዎትከ፡ ዘዕጹብ፡ ርእየቱ፨
---