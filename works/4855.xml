<?xml version="1.0" encoding="UTF-8"?>

<TEI xmlns="http://www.tei-c.org/ns/1.0" xml:id="CAe4855" xml:lang="en">
  <teiHeader>
    <fileDesc>
      <titleStmt>
        
        <title xml:id="t1" xml:lang="gez">ስብሐተ፡ ድንግል፡</title>
        <title corresp="#t1" xml:lang="gez" type="normalized">Səbḥata Dəngəl</title>
        <title corresp="#t1" xml:lang="en">Praise of the Virgin</title>
        
      </titleStmt>

      <publicationStmt>
        <authority>
          <persName>
            <forename>Augustine</forename>
            <surname>Dickinson</surname>
            <idno type="ORCID">https://orcid.org/0000-0002-7732-3524</idno>
          </persName>
        </authority>
        <date>2025</date>
        <ref target="https://w3id.org/malke/4855/"/>
        <availability>
          <licence target="http://creativecommons.org/licenses/by-sa/4.0/">This file is licensed under the Creative Commons Attribution-ShareAlike 4.0 license.</licence>
        </availability>
      </publicationStmt>

      <sourceDesc>
        <listWit>
          
          
          
          <witness xml:id="GG144">
            <msDesc>
              <msIdentifier>
                <settlement>Təgrāy</settlement>
                <repository>Gunda Gunde</repository>
                <idno>GG-144</idno>
              </msIdentifier>
            </msDesc>
            <locus>5ra-6vb</locus>
          </witness>
          
          
        </listWit>
      </sourceDesc>

      
    </fileDesc>

    <profileDesc>
      <langUsage>
        <language ident="en">English</language>
        <language ident="gez">Gǝʿǝz</language>
      </langUsage>
    </profileDesc>
  </teiHeader>
  <text>

    <body>
      <div type="edition" xml:lang="gez">

        

        <div type="textpart" xml:id="malke">
          
          <lg type="stanza" n="1">
            
            <l n="1">ይሴብሐኪ፡ ጽልመት፡ እንተ፡ ወልኪ፡ አቅደሞ፨</l>
            <l n="2">እምፍጥረተ፡ እሑድ፡ ፰፡ ዘነቢብ፡ ወዘአርምሞ፨</l>
            <l n="3">አኮኑ፡ ኀይልኪ፡ ለወጢን፡ ይፌጽሞ፨</l>
            <l n="4">እስከ፡ ያፌጽም፡ ዘወጠንኩ፡ ስብሐታተኪ፡ ትርጕሞ፨</l>
            <l n="5">መዐዛ፡ ፍጻሜ፡ ቅብእኒ፡ ማርያም፡ አበሞ፨</l>

          </lg>
          
          <lg type="stanza" n="2">
            
            <l n="1">ይሴብሐኪ፡ ሰማይ፡ ዘመልዕልተ፡ ጠፈር፡ ህልዎቱ፨</l>
            <l n="2">ወመልዕልቴሁ፡ ሰማይ፡ ኢሀለወ፡ እንበለ፡ ዝንቱ፨</l>
            <l n="3">ውይሰምዮ፡ መጽሐፍ፡ መንግሥተ፡ ሰማይ፡ ሎቱ፨</l>
            <l n="4">ማርያም፡ አብእኒ፡ ከመ፡ እትፌሣሕ፡ ውስቴቱ፨</l>
            <l n="5">እስመ፡ ውእቱ፡ ተብህለ፡ ለጻድቅ፡ ርስቱ፨</l>

          </lg>
          
          <lg type="stanza" n="3">
            
            <l n="1">ይሴብሐኪ፡ መላእክት፡ እምኀበ፡ ወኢምንት፡ ግብር፨</l>
            <l n="2">ዘበአርምሞ፡ ተፈጥሩ፡ እንዘ፡ ጽልመት፡ ብሔር፨</l>
            <l n="3">ማርያም፡ ስብሕት፡ በልሳነ፡ ኵሉ፡ ፍጡር፨</l>
            <l n="4">አክብርኒ፡ በስብሐትኪ፡ እንዘ፡ ይዴገን፡ ኀሣር፨</l>
            <l n="5">በስብሐተ፡ ንጉሥ፡ ንግሥት፡ እስመ፡ ይክብር፡ ገብር፨</l>

          </lg>
          
          <lg type="stanza" n="4">
            
            <l n="1">ትሴብሐኪ፡ ምድር፡ ዘሌሊተ፡ እሑድ፡ ፍጥረታ፨</l>
            <l n="2">ወመጽሐፈ፡ ኦሪት፡ ዘይነግር፡ እምትካት፡ ሀልዎታ፨</l>
            <l n="3">እስመ፡ ተግህደ፡ እንከ፡ እስከ፡ ዕለተ፡ ሠሉስ፡ አስተርእዮታ፨</l>
            <l n="4">ማርያም፡ እግዝእትየ፡ ዘድንግልናኪ፡ መንታ፨</l>
            <l n="5">ክልልኒ፡ ረድኤትኪ፡ ዘይኄይስ፡ እምወልታ፨</l>

          </lg>
          
          <lg type="stanza" n="5">
            
            <l n="1">ይሴብሐኪ፡ ማይ፡ ለምድር፡ ዘከደና፨</l>
            <l n="2">ወውእቱ፡ ዋሕድ፡ እምጠባይዕነ፡ ርቡዐ፡ ፍና፨</l>
            <l n="3">ማርያም፡ ንጽሕት፡ ወሥርጉት፡ በቅድስና፨</l>
            <l n="4">ሀብኒ፡ ቅዳሴ፡ ነፍስ፡ ወጸግውኒ፡ ንጽሕና፨</l>
            <l n="5">እስመ፡ በንጽሓ፡ ነፍስ፡ ተብህለ፡ ይጸሪ፡ ልቡና፨</l>

          </lg>
          
          <lg type="stanza" n="6">
            
            <l n="1">ይስልብሐኪ፡ ነፋስ፡ በመልዕልተ፡ ማይ፡ ዘጸለለ፨</l>
            <l n="2">ወዘይነፍሕ፡ ዘልፈ፡ መቅሠፍተ፡ ወሣህለ፨</l>
            <l n="3">ማርያም፡ በክልኤ፡ ዘትሰመይ፡ ድንግለ፨</l>
            <l n="4">በጠባይዕየ፡ እንተ፡ ሀለወ፡ ትኩለ፨</l>
            <l n="5">ነፍስየ፡ በአእምሮ፡ ረስዪ፡ ባዕለ፨</l>

          </lg>
          
          <lg type="stanza" n="7">
            
            <l n="1">ይስእብሐኪ፡ እሳት፡ ውዑይ፡ በላዒ፨</l>
            <l n="2">ውእቱኒ፡ ለመፍቅደ፡ ሰብእ፡ በቋዒ፨</l>
            <l n="3">ዕሥይኒ፡ ድንግል፡ ለገብር፡ ወለገባኢ፨</l>
            <l n="4">ዘዐይን፡ ኢርእዮ፡ ወኢሰምዖ፡ ሰማዒ፨</l>
            <l n="5">ዕሤተ፡ ሠናየ፡ ዘኅብሩ፡ እንዳዒ፨</l>

          </lg>
          
          <lg type="stanza" n="8">
            
            <l n="1">ይሴብሐኪ፡ ብርሃን፡ ዘገብሮ፡ ድኅረ፡ እሉ፨</l>
            <l n="2">እብል፡ አነ፡ እግዚአብሔር፡ እንዘ፡ ይብል፡ በቃሉ፨</l>
            <l n="3">ስብሐተ፡ ሙሴ፡ ማርያም፡ ወለእስራኤል፡ ሥነ፡ ጸዳሉ፨</l>
            <l n="4">ሢሚ፡ ውስተ፡ ገጽየ፡ እስከ፡ ያነክረኒ፡ ኵሉ፨</l>
            <l n="5">ጽላሎተ፡ ዝኩ፡ ብርሃን፡ ዘዘልፈ፡ ይኄሉ፨</l>

          </lg>
          
          <lg type="stanza" n="9">
            
            <l n="1">ይሴብሐኪ፡ ጠፈር፡ በሌሊተ፡ ዘሰኑይ፨</l>
            <l n="2">እንተ፡ ተሰምየ፡ ሰማየ፡ አመ፡ ተፈልጠ፡ እማይ፨</l>
            <l n="3">ግዕዛነ፡ ቅኑያን፡ ማርያም፡ ዘአርኡትኪ፡ ሠናይ፨</l>
            <l n="4">አግዕዝኒ፡ መንገለ፡ ጽድቅ፡ ኢይቅንየኒ፡ ጌጋይ፨</l>
            <l n="5">እስመ፡ ለገብራ፡ ለኃጢአት፡ ውእቱ፡ ቅኑይ፨</l>

          </lg>
          
          <lg type="stanza" n="10">
            
            <l n="1">ይሴብሐኪ፡ ተጋብአ፡ ማይ፡ ውስተ፡ አሐዱ፡ መካን፨</l>
            <l n="2">በሌሊተ፡ ሣልስት፡ ዕለት፡ እምዘ፡ ተፈጥረ፡ ብርሃን፨</l>
            <l n="3">ማርያም፡ ሠናይት፡ ሊቅተ፡ ሠናያን፨</l>
            <l n="4">ወጻድቃን፡ እግዝእትየ፡ ለኵሎሙ፡ ጻድቃን፨</l>
            <l n="5">ማየ፡ ልብየ፡ ቶሳሕኩ፡ በፍቅርኪ፡ ወይን፨</l>

          </lg>
          
          <lg type="stanza" n="11">
            
            <l n="1">ይሴብሐኪ፡ ዕፀው፡ ዘዕለተ፡ ሠሉስ፡ ፍጥረቶሙ፨</l>
            <l n="2">ወአርዝእትኒ፡ በበ፡ ነገዶሙ፨</l>
            <l n="3">ተስፋ፡ ኃጥኣን፡ ማርያም፡ ለጻድቃን፡ እሞሙ፨</l>
            <l n="4">ተበቀሊ፡ ሥጋ፡ ፀርየ፡ ወኢትምሐኪ፡ ነፍሶሙ፨</l>
            <l n="5">እመ፡ ዳንኤል፡ ወኢዮብ፡ በቅድሜኪ፡ ቆሙ፨</l>

          </lg>
          
          <lg type="stanza" n="12">
            
            <l n="1">ትሴብሐኪ፡ ገነት፡ እንተ፡ ተተክለት፡ በበ፡ ጾታ፨</l>
            <l n="2">ዐረቦነ፡ ጻድቃን፡ ለትኩን፡ ለመንግሥተ፡ ሰማይ፡ ቅድመ፡ ምጽአታ፨</l>
            <l n="3">ወምሕረ፡ እከይ፡ እመ፡ ሠገመ፡ ለአስሕቶታ፨</l>
            <l n="4">ድኅረ፡ አውፅኦሙ፡ ለእመ፡ ኵሉ፡ ወምታ፨</l>
            <l n="5">በሥጋዌሁ፡ ወልድኪ፡ ሜጦሙ፡ ውስቴታ፨</l>

          </lg>
          
          <lg type="stanza" n="13">
            
            <l n="1">ይሴብሐኪ፡ ወርኅ፡ ዘሌሊተ፡ ረቡዕ፡ ፍጥረቱ፨</l>
            <l n="2">ወኢይነሥእ፡ ብርሃነ፡ እምነ፡ ፀሓይ፡ እስከ፡ ምልአቱ፨</l>
            <l n="3">ወመበይኖሙ፡ ፍልጣነ፡ ሢመቶሙ፡ እሙንቱ፨</l>
            <l n="4">ነፍስየ፡ ትብራህ፡ በጸጋኪ፡ ብርሃነ፡ ዝክቱ፡ ወዝንቱ፨</l>
            <l n="5">ማርያም፡ ለዳዊት፡ ወለቱ፨</l>

          </lg>
          
          <lg type="stanza" n="16">
            
            <l n="1">ይሴብሐኪ፡ አብህርት፡ ክልኤቱ፨</l>
            <l n="2">ዘውእቶሙ፡ አናብርት፡ መደንግፃነ፡ ኢዮብ፡ ጊዜ፡ መቅሠቱ፨</l>
            <l n="3">መጽደቂተ፡ ኃጥኣን፡ ማርያም፡ ለአበ፡ ምሕረት፡ ወላዲቱ፨</l>
            <l n="4">ኢትጽልኢ፡ አጽድቆትየ፡ በእንተ፡ ምግባርየ፡ ዝንቱ፨</l>
            <l n="5">እስመ፡ ተበዋኅኪ፡ አንቲ፡ ታጽድቂ፡ በከንቱ፨</l>

          </lg>
          
          <lg type="stanza" n="17">
            
            <l n="1">ይሴብሐኪ፡ እሳት፡ እለ፡ ይጸብትዋ፡ ላቲ፨</l>
            <l n="2">ለእሞሙ፡ ማይ፡ ዘሕይወተ፡ ኵሉ፡ ይእቲ፨</l>
            <l n="3">ምክንያተ፡ ድኂን፡ ማርያም፡ ትምክሕተ፡ ክርስቲያን፡ አንቲ፨</l>
            <l n="4">በፍቅርኪ፡ እግዝእትየ፡ እትሜካሕ፡ ባቲ፨</l>
            <l n="5">አኮ፡ በብዕል፡ ወበኃይል፡ መዋቲ፨</l>

          </lg>
          
          <lg type="stanza" n="18">
            
            <l n="1">ይሴብሑኪ፡ አዕዋፍ፡ እለ፡ ተፈጥሩ፡ እምውቅያኖስ፨</l>
            <l n="2">ወዘይጸብቱ፡ ዘልፈ፡ ውስተ፡ ነፋስ፨</l>
            <l n="3">እምእለ፡ ነፍስ፡ አልቦሙ፡ እምእለ፡ ቦሙ፡ ነፍስ፨</l>
            <l n="4">ማርያም፡ ዘትሴብሒ፡ ከመ፡ ይሴባሕ፡ ክርስቶስ፨</l>
            <l n="5">ኵሉ፡ ለባርክ፡ ለስሙ፡ ቅዱስ፨</l>

          </lg>
          
          <lg type="stanza" n="19">
            
            <l n="1">ይሴብሑኪ፡ እንስሳ፡ እለ፡ ዘአልቦሙ፡ ነውር፨</l>
            <l n="2">በበ፡ ሰብዓቱ፡ ሰብዓቱ፡ ዘፈጠሮሙ፡ እምድር፨</l>
            <l n="3">አሐዱ፡ አምላክ፡ እግዚአብሔር፨</l>
            <l n="4">ወለኖኅ፡ ውእቱ፡ ዘአዘዞ፡ በኍልቈ፡ ዝንቱ፡ ነገር፨</l>
            <l n="5">ከመ፡ ያብኦሙ፡ ውስቴትኪ፡ ማርያም፡ መስቀር፨</l>

          </lg>
          
          <lg type="stanza" n="21">
            
            <l n="1">ይሴብሑኪ፡ ኵሎሙ፡ በምድር፡ ዘይትሐወሱ፨</l>
            <l n="2">ዐቢይ፡ ወንኡስ፡ መጠነ፡ ናእሱ፨</l>
            <l n="3">አፈቅረኪ፡ ማርያም፡ ወበስምኪ፡ አንሶሱ፨</l>
            <l n="4">ዘሰ፡ ይጸልአኪ፡ ጽልአ፡ ለነፍሱ፨</l>
            <l n="5">ወሰብዓተ፡ በቀለ፡ ያበቅል፡ በርእሱ፨</l>

          </lg>
          
          <lg type="stanza" n="22">
            
            <l n="1">ይሴብሐኪ፡ አዳም፡ ከመ፡ ይኴንን፡ ፍጥረተ፨</l>
            <l n="2">እምድኅረ፡ ኵሉ፡ ፍጥረት፡ እንተ፡ ተገብረ፡ መዓልተ፨</l>
            <l n="3">ወሔዋን፡ ምስሌሁ፡ ተአኵተኪ፡ ድርገተ፨</l>
            <l n="4">በእንተ፡ ዘተፈጥረትሰ፡ ይእተ፡ ዕለተ፨</l>
            <l n="5">እምኍልቈ፡ አዳም፡ አበ፡ ኵልነ፡ አልባቲ፡ ፍልጠተ፨</l>

          </lg>
          
        </div>

        <div type="textpart" xml:id="tarafa-malke">
          
          <lg type="stanza" n="1">
            
            <l n="1">ኢፈጠረ፡ እግዚአብሔር፡ እንበለ፡ ዕሥራ፡ ወክልኤቱ፨</l>
            <l n="2">ወከመ፡ ኢተርፎ፡ ተግህደ፡ በዕለተ፡ አዕርፈ፨</l>
            <l n="3">በእንተ፡ ዘከሠትኩ፡ ድንግል፡ ከመ፡ ይሴብሑኪ፡ ድንግል፨</l>
            <l n="4">ክሥቲ፡ አፍቅሮትየ፡ በቅድመ፡ ዘላዕሉ፡ ወታሕቱ፨</l>
            <l n="5">እንዘ፡ ትብሊ፡ ሰመርክዎ፡ ለገብርየ፡ ዝንቱ፨</l>

          </lg>
          
        </div>
        
      </div>
    </body>
    
    <back>
      
      <listRelation>
        <relation name="subjects">
          <desc>
            <listPerson>
              
              
              <person xml:id="mary">
                <persName xml:lang="gez">ማርያም፡ ድንግል፡</persName>
                <persName xml:lang="gez" type="normalized">Māryām Dəngəl</persName>
                <persName xml:lang="en">Virgin Mary</persName>
                <trait type="category"><desc>marian</desc></trait>

                
              </person>
              
            </listPerson>
          </desc>
        </relation>
      </listRelation>
      
      
    </back>

  </text>
</TEI>