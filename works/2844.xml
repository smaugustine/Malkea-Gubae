<?xml version="1.0" encoding="UTF-8"?>

<TEI xmlns="http://www.tei-c.org/ns/1.0" xml:id="CAe2844" xml:lang="en">
  <teiHeader>
    <fileDesc>
      <titleStmt>
        
        <title xml:id="t1" xml:lang="gez">መልክአ፡ ገብረ፡ ክርስቶስ፡</title>
        <title corresp="#t1" xml:lang="gez" type="normalized">Malkəʾa Gabra Krəstos</title>
        <title corresp="#t1" xml:lang="en">Image of Gabra Krəstos</title>
        
      </titleStmt>

      <publicationStmt>
        <authority>
          <persName>
            <forename>Augustine</forename>
            <surname>Dickinson</surname>
            <idno type="ORCID">https://orcid.org/0000-0002-7732-3524</idno>
          </persName>
        </authority>
        <date>2025</date>
        <ref target="https://w3id.org/malke/2844/"/>
        <availability>
          <licence target="http://creativecommons.org/licenses/by-sa/4.0/">This file is licensed under the Creative Commons Attribution-ShareAlike 4.0 license.</licence>
        </availability>
      </publicationStmt>

      <sourceDesc>
        <listWit>
          
          
          
          <witness xml:id="BLor577">
            <msDesc>
              <msIdentifier>
                <settlement>London</settlement>
                <repository>British Library</repository>
                <idno>Oriental 577</idno>
              </msIdentifier>
            </msDesc>
            <locus>116ra-117va</locus>
          </witness>
          
          <witness xml:id="BNFabb170">
            <msDesc>
              <msIdentifier>
                <settlement>Paris</settlement>
                <repository>Bibliothèque nationale de France</repository>
                <idno>Éthiopien d’Abbadie 170</idno>
              </msIdentifier>
            </msDesc>
            <locus>80rb-81rb</locus>
          </witness>
          
          <witness xml:id="EMIP0764">
            <msDesc>
              <msIdentifier>
                <settlement>Təgrāy</settlement>
                <repository>Č̣alaqot Śəllāse</repository>
                <idno>EMIP 764</idno>
              </msIdentifier>
            </msDesc>
            <locus>70va-71vb</locus>
          </witness>
          
          <witness xml:id="EMML0659">
            <msDesc>
              <msIdentifier>
                <settlement>ʾAddis ʾAbabā</settlement>
                <repository>ʾArādā Giyorgis</repository>
                <idno>EMML 659</idno>
              </msIdentifier>
            </msDesc>
            <locus>110rc-111vb</locus>
          </witness>
          
          <witness xml:id="EMML6251">
            <msDesc>
              <msIdentifier>
                <settlement>Šawā</settlement>
                <repository>ʾAddis ʿĀlam Māryām</repository>
                <idno>EMML 6251</idno>
              </msIdentifier>
            </msDesc>
            <locus>95va-96vb</locus>
          </witness>
          
          
        </listWit>
      </sourceDesc>

      
      <notesStmt>
        <note>
          <listBibl>
            
            <biblStruct type="journalArticle" xml:id="Chaîne1913" corresp="http://zotero.org/groups/5599348/items/QUQDUQNT">
              <analytic>
                <title level="a">Répertoire des Salam et Malkeʾe contenus dans les manuscrits éthiopiens des bibliothèques d’Europe</title>
                <title type="short">Répertoire des Salam et Malkeʾe</title>
                <author><forename>Marius</forename><surname>Chaîne</surname></author>
              </analytic>
              <monogr>
                <title level="j">Revue de l’Orient Chrétien</title>
                <imprint>
                  <biblScope unit="volume">18</biblScope>
                  <biblScope unit="issue">2, 4</biblScope>
                  <biblScope unit="page">183–203, 337–357</biblScope>
                  <date>1913</date>
                </imprint>
              </monogr>
              <citedRange unit="item">127</citedRange>
            </biblStruct>
            
            
            <biblStruct type="thesis">
              <analytic>
                <title level="a">Appendix: Mälkǝ’a Mälkǝ’</title>
                <author><name>Gezahegn Getachew</name></author>
              </analytic>
              <monogr>
                <title level="m">The Mälkǝ': Its Major Features and Source</title>
                <author><name>Gezahegn Getachew</name></author>
                <imprint>
                  <pubPlace>Addis Ababa</pubPlace>
                  <date>2000</date>
                </imprint>
              </monogr>
              <citedRange unit="item">27</citedRange>
            </biblStruct>
            
            
            <biblStruct type="bookSection" xml:id="Habtemichael_Kidane2024" corresp="http://zotero.org/groups/5599348/items/AQD952X9">
              <analytic>
                <title level="a">Supplement to the Repertory of &lt;hi rend="italics"&gt;Mälkəʿat&lt;/hi&gt; in European-Held Ethiopian Manuscripts Published by Marius Chaîne</title>
                <author><name>Habtemichael Kidane</name></author>
              </analytic>
              <monogr>
                <title level="m">Celebrating the Holy Saints: The Origin, Evolution, and Liturgical Use of the Mälkəʿ</title>
                <imprint>
                  <pubPlace>Piscataway, NJ</pubPlace>
                  <biblScope unit="page">267–369</biblScope>
                  <publisher>Gorgias Press</publisher>
                  <date>2024</date>
                </imprint>
              </monogr>
              <series>
                <title level="s">Gorgias Eastern Christian Studies</title>
                <biblScope unit="volume">67</biblScope>
              </series>
              <citedRange unit="item">92</citedRange>
            </biblStruct>
            
          </listBibl>
        </note>
      </notesStmt>
      
    </fileDesc>

    <profileDesc>
      <langUsage>
        <language ident="en">English</language>
        <language ident="gez">Gǝʿǝz</language>
      </langUsage>
    </profileDesc>
  </teiHeader>
  <text>

    <body>
      <div type="edition" xml:lang="gez">

        

        <div type="textpart" xml:id="malke">
          
          <lg type="stanza" n="1">
            
            <l n="1">ሰላም፡ ለዝክረ፡ ስምከ፡ በሰመ፡ ወልደ፡ አምላክ፡ ዘተጸውዐ፨</l>
            <l n="2">ለሥዕርተ፡ ርእስከ፡ ካዕበ፡ ዘቅብዐ፡ ቅዳሴ፡ ተቀብዐ፨</l>
            <l n="3">ገብረ፡ ክርስቶስ፡ መናኒ፡ ክብረ፡ ቤተ፡ መንግሥት፡ ወክብረ፡ መርዐ፨</l>
            <l n="4">ከመ፡ ትፈውስ፡ ቍስለ፡ ነፍስየ፡ ውስተ፡ ኵሉ፡ ዘፄአ፨</l>
            <l n="5">እመልዕልተ፡ ሰማይ፡ ፈኑ፡ ፈውሰከ፡ ጽኑዐ፨</l>

          </lg>
          
          <lg type="stanza" n="2">
            
            <l n="1">ሰላም፡ ለገጽከ፡ በገርዜነ፡ ብርሃን፡ ግልቡብ፨</l>
            <l n="2">ወለቀራንብቲከ፡ ሰላም፡ ምስለ፡ ዐይንከ፡ ክዑብ፨</l>
            <l n="3">ገብረ፡ ክርስቶስ፡ ጸዋሪ፡ መስቀለ፡ ትዕግሥት፡ ዘዓርብ፨</l>
            <l n="4">እንዘ፡ ትተሉ፡ በድኅሬሁ፡ ለወጣኔ፡ ትዕግሥት፡ ጥበብ፨</l>
            <l n="5">እስከ፡ አመ፡ አዕረፍከ፡ ኀበ፡ ሀሎ፡ ዘሎቱ፡ መዝገብ፨</l>

          </lg>
          
          <lg type="stanza" n="3">
            
            <l n="1">ሰላም፡ ለአእዛኒከ፡ ወለመላትሒከ፡ ጥቃ፡ አፍ፨</l>
            <l n="2">ለከናፍሪከ፡ ሰላም፡ መንጦላዕተ፡ አስናን፡ ወአፍ፨</l>
            <l n="3">ገብረ፡ ክርስቶስ፡ ጻድቅ፡ እምጽድቀ፡ ኢዮብ፡ ሱቱፍ፨</l>
            <l n="4">ሥቃየ፡ ዘተወከፍከ፡ በአምሳለ፡ ነዳይ፡ ግዱፍ፨</l>
            <l n="5">ዐቃቤ፡ ይኩነነ፡ እምአርዌ፡ ጽሩፍ፨</l>

          </lg>
          
          <lg type="stanza" n="4">
            
            <l n="1">ሰላም፡ ለቃልከ፡ ወለእስትንፋስከ፡ ምዑዝ፨</l>
            <l n="2">ወለጕርዔከ፡ ሰላም፡ እምስቴ፡ ወይን፡ ግዑዝ፨</l>
            <l n="3">ገብረ፡ ክርስቶስ፡ ወጣኒ፡ ወፈጻሜ፡ ዐሥር፡ ትእዛዝ፨</l>
            <l n="4">ኅብአኒ፡ በጽላሎትከ፡ እምነ፡ ወልደ፡ አብ፡ ዐዚዝ፨</l>
            <l n="5">ውስተ፡ ምድረ፡ መርገም፡ ፀጋማዊ፡ ኢይቁም፡ በጋዕዝ፨</l>

          </lg>
          
          <lg type="stanza" n="5">
            
            <l n="1">ሰላም፡ ለዘባንከ፡ ወለእንግድዓከ፡ ምስለ፡ ሕፅኑ፨</l>
            <l n="2">ለአእዳዊከ፡ ቅዱሳት፡ ዘአውቃፈ፡ ቀርቅ፡ መነኑ፨</l>
            <l n="3">ገብረ፡ ክርስቶስ፡ ከማከ፡ ኢተንሥአ፡ በበ፡ ዘመኑ፨</l>
            <l n="4">ሕማምኑ፡ ጻዕርኑ፡ ረኀብኑ፨</l>
            <l n="5">ምንዳቤ፡ ሥጋ፡ ዘሞአከ፡ መኑ፨</l>

          </lg>
          
          <lg type="stanza" n="6">
            
            <l n="1">ሰላም፡ ለመዛርዒከ፡ ወለእመትከ፡ ምስለ፡ ኵርናዑ፨</l>
            <l n="2">ወለአጻብኢከ፡ ንጹሓት፡ መሥዋዕተ፡ ጸልዮ፡ ዘሦዑ፨</l>
            <l n="3">ገብረ፡ ክርስቶስ፡ አንተ፡ ለወልደ፡ ማርያም፡ ረድኡ፨</l>
            <l n="4">ለፍቁርከ፡ ድኩም፡ እመ፡ ፀርየ፡ ተንሥኡ፨</l>
            <l n="5">ይትኀፈሩ፡ በኀይልከ፡ ወድኅረ፡ ይግብኡ፨</l>

          </lg>
          
          <lg type="stanza" n="7">
            
            <l n="1">ሰላም፡ ለአጽፋረ፡ እዴከ፡ ወለገቦከ፡ ጻማዊ፨</l>
            <l n="2">ለመዝገበ፡ ጥበብ፡ ከርሥከ፡ ወለልብከ፡ ለባዊ፨</l>
            <l n="3">ገብረ፡ ክርስቶስ፡ ድንግል፡ እንዘ፡ ስምከ፡ መርዓዊ፨</l>
            <l n="4">መኑ፡ ከማከ፡ ፍቁርየ፡ እምእጓለ፡ እመሕያው፡ ምድርዊ፨</l>
            <l n="5">እንበለ፡ ጠቢብ፡ ኢዮብ፡ በትዕግሥት፡ ዘይደዊ፨</l>

          </lg>
          
          <lg type="stanza" n="8">
            
            <l n="1">ሰላም፡ ለሕሊናከ፡ ወለኵልያቲከ፡ ክልኤቲ፨</l>
            <l n="2">ለንዋየ፡ ውስጥከ፡ ሰላም፡ ወለሕንብርትከ፡ አሐቲ፨</l>
            <l n="3">ገብረ፡ ክርስቶስ፡ መናኒ፡ መንግሥተ፡ ሥጋ፡ መዋቲ፨</l>
            <l n="4">ህየንተ፡ ሣቀዩከ፡ በፈቃድከ፡ ሠራዊተ፡ ሰይጣን፡ መስሐቲ፨</l>
            <l n="5">ለዓለመ፡ ሕይወት፡ ሐዳስ፡ ተኀሠይከ፡ ባቲ፨</l>

          </lg>
          
          <lg type="stanza" n="9">
            
            <l n="1">ሰላም፡ ለሐቌከ፡ ወለአቍያጺከ፡ ዘይትጋወሩ፨</l>
            <l n="2">ወለአእጋሪከ፡ ከዋዋት፡ ፍኖተ፡ ምናኔ፡ ዘሖሩ፨</l>
            <l n="3">በአማን፡ አንተ፡ ለወልደ፡ ማርያም፡ ገብሩ፨</l>
            <l n="4">አብአኒ፡ ውስተ፡ ቤትከ፡ ዘመብረቀ፡ ስብሐት፡ ዘውሩ፨</l>
            <l n="5">ወከመ፡ በረድ፡ ጽሩይ፡ ዘይመስል፡ ሕብሩ፨</l>

          </lg>
          
          <lg type="stanza" n="10">
            
            <l n="1">ሰላም፡ ለሰኰናከ፡ ወለመከየድከ፡ ዘዘዚአሁ፨</l>
            <l n="2">ለአጻብኢከ፡ ሰላም፡ ምስለ፡ አጽፋሪሁ፨</l>
            <l n="3">ገብረ፡ ክርስቶስ፡ መናኒ፡ ለዓለመ፡ ትፍሥሕት፡ ጽርሑ፨</l>
            <l n="4">መጽአት፡ ብእሲትከ፡ እንዘ፡ ቅድሜከ፡ ትላሁ፨</l>
            <l n="5">ኀበ፡ ቦእከ፡ አንተ፡ ዘቦአት፡ ኀቤሁ፨</l>

          </lg>
          
          <lg type="stanza" n="11">
            
            <l n="1">ሰላም፡ ለቆምከ፡ ወለመልክእከ፡ አዳም፨</l>
            <l n="2">ለፀአተ፡ ነፍስከ፡ ክቡር፡ በማኅሌተ፡ ዜማ፡ ጥዑም፨</l>
            <l n="3">ገብረ፡ ክርስቶስ፡ ወሬዛ፡ ብጹሐ፡ መዋል፡ ወዐቅም፨</l>
            <l n="4">ምርሐኒ፡ ለፍቁርከ፡ ፍኖተ፡ ጸሎት፡ ወጾም፨</l>
            <l n="5">እስመ፡ ተስፋ፡ ሕይወት፡ ተሠርዐ፡ በሐዳስ፡ ዓለም፨</l>

          </lg>
          
          <lg type="stanza" n="12">
            
            <l n="1">ሰላም፡ ለግንዘተ፡ ሥጋከ፡ በአፈወ፡ ከርቤ፡ ወስኂን፨</l>
            <l n="2">ወለመቃብሪከ፡ ሰላም፡ ምስለ፡ ዘዚአሁ፡ ሣፁን፨</l>
            <l n="3">ገብረ፡ ክርስቶስ፡ ወሬዛ፡ ፡ ብጹሐ፡ አምጣን፨</l>
            <l n="4">ሥቃየ፡ ዘተወከፍከ፡ መጠነ፡ ፴፡ ዘመን፨</l>
            <l n="5">መድኅነ፡ ይኩነኒ፡ እምግሩም፡ ደይን፨</l>

          </lg>
          
          <lg type="stanza" n="13">
            
            <l n="1">ተዘኪረከ፡ ብዝኀ፡ ብካያ፡ ወጸንዐ፡ ዐቢይ፡ ትካዛ፨</l>
            <l n="2">ለወላዲትከ፡ መርኬዛ፨</l>
            <l n="3">ለናዝዞትየ፡ ነዓ፡ ገብረ፡ ክርስቶስ፡ ወሬዛ፨</l>
            <l n="4">ነፍስየ፡ ፈሪሳዊት፡ ዘግዕዘ፡ ከለባት፡ ግዕዛ፨</l>
            <l n="5">እስመ፡ ረስየተከ፡ ውስተ፡ ኵሉ፡ ጸወነ፡ ወቤዛ፨</l>

          </lg>
          
          <lg type="stanza" n="14">
            
            <l n="1">ተዘኪረከ፡ ብዝኀ፡ ብካዮሙ፡ ለአቡከ፡ ወለእምከ፨</l>
            <l n="2">በክብር፡ ወበፍቅር፡ እለ፡ ሐጸኑከ፨</l>
            <l n="3">ገብረ፡ ክርስቶስ፡ ጸወነ፡ እስመ፡ ረሰይኩ፡ ኪያከ፨</l>
            <l n="4">ሀበኒ፡ ዐስበ፡ ፃማየ፡ አምጣነ፡ ተቀነይኩ፡ ለከ፨</l>
            <l n="5">እምሥያመ፡ ጽርዓት፡ ዘመንየ፡ ገቢእየ፡ ሰርከ፨</l>

          </lg>
          
        </div>

        <div type="textpart" xml:id="tarafa-malke">
          
          <lg type="stanza" n="1">
            
            <l n="1">ሰላም፡ ለከ፡ ገብረ፡ ክርስቶስ፡ ሰላማዊ፨</l>
            <l n="2">ኀዳጌ፡ መርዐ፡ ምድራዊ፨</l>
            <l n="3">ዐጽፈ፡ ድንግልና፡ ሥርግው፡ ወጽዉዕ፡ መርዓዊ፨</l>
            <l n="4">ለከብካብ፡ ሰማያዊ፨</l>

          </lg>
          
          <lg type="stanza" n="2">
            
            <l n="1">ሰላም፡ ለከ፡ ሰመየተከ፡ ማርያም፡ ዘእግዚአብሔር፡ ብእሴ፨</l>
            <l n="2">ኀበ፡ ኮንከ፡ ነግደ፡ ወፈላሴ፨</l>
            <l n="3">በአማን፡ ገብረ፡ ሥላሴ፨</l>

          </lg>
          
          <lg type="stanza" n="3">
            
            <l n="1">ሰላም፡ ለከ፡ ጥበበ፡ መከርከ፡ ለነሢአ፡ ጸጋ፡ ፍድፉድ፨</l>
            <l n="2">በዴዴ፡ አቡከ፡ ዘትሰመይ፡ ወልድ፨</l>
            <l n="3">ድልው፡ ለብሔረ፡ ባዕድ፨</l>

          </lg>
          
          <lg type="stanza" n="4">
            
            <l n="1">ሰላም፡ ለከ፡ እንዘ፡ ይብሉከ፡ ጼአነ፡ ጼና፡ ቅንቱ፡ ቍሱል፨</l>
            <l n="2">ከዐዉ፡ ብከ፡ ሕፃባተ፡ ጻሕል፨</l>
            <l n="3">ኮለ፡ ሐቅል፡ ምዑዘ፡ ገድል፨</l>

          </lg>
          
          <lg type="stanza" n="5">
            
            <l n="1">ሰላም፡ ለከ፡ አዕፅምተ፡ እንስሳ፡ ላዕሌከ፡ ሶበ፡ ወገሩ፡ አግብርት፨</l>
            <l n="2">እንዘ፡ ይትናሰኩ፡ ዲቤከ፡ አክልብት፨</l>
            <l n="3">ፈጸምከ፡ ስምዐ፡ ትዕግሥት፨</l>

          </lg>
          
          <lg type="stanza" n="6">
            
            <l n="1">ሰላም፡ ለከ፡ ዘመነንኩከ፡ በኢያእምሮ፡ ሶበ፡ መሰልከኒ፡ ነዳየ፨</l>
            <l n="2">አቡከ፡ በከየ፡ እንዘ፡ ይቤ፡ ወይልየ፨</l>
            <l n="3">ወልድየ፡ ወራሴ፡ ንግሥየ፨</l>

          </lg>
          
          <lg type="stanza" n="7">
            
            <l n="1">ሰላም፡ ለከ፡ በከየት፡ እምከ፡ መርኬዛ፨</l>
            <l n="2">እንዘ፡ ትሠጥጥ፡ አራዛ፨</l>
            <l n="3">አምጣነ፡ አልቦ፡ በጊዜ፡ ትካዛ፨</l>
            <l n="4">ወልድ፡ ዘይናዝዛ፨</l>

          </lg>
          
          <lg type="stanza" n="8">
            
            <l n="1">ሰላም፡ ለከ፡ ብእሲትከ፡ ትብለከ፡ እምከመ፡ ኀደገኒ፡ አንተ፨</l>
            <l n="2">ከመ፡ ዖፈ፡ መንጤጥ፡ ነበርኩ፡ ምታ፡ ዘሞተ፨</l>
            <l n="3">ወኮንኩ፡ መበለተ፨</l>

          </lg>
          
          <lg type="stanza" n="9">
            
            <l n="1">ሰላም፡ ለከ፡ በመቃብሪከ፡ ሶቤ፡ እንተ፡ ሠረቀ፡ ብርሃን፨</l>
            <l n="2">በድነ፡ ሥጋከ፡ ፈዋሴ፡ ዱያን፨</l>
            <l n="3">ጽጌ፡ ስኂን፡ ዘወርኀ፡ ታስሪን፨</l>

          </lg>
          
          <lg type="stanza" n="10">
            
            <l n="1">ሰላም፡ ለከ፡ በጽሌ፡ ስምከ፡ ለስብሐትየ፡ ጸሐፎ፨</l>
            <l n="2">ተወከፎ፡ ወትረ፡ ወኢትግድፎ፨</l>
            <l n="3">በተፋቅሮ፡ አሀሉ፡ ወበተሳትፎ፨</l>
            <l n="4">ለሰላምየ፡ በሰላም፡ ሕቅፎ፨</l>

          </lg>
          
        </div>
        
      </div>
    </body>
    
    <back>
      
      <listRelation>
        <relation name="subjects">
          <desc>
            <listPerson>
              
              
              <person xml:id="alexius">
                <persName xml:lang="gez">ገብረ፡ ክርስቶስ፡</persName>
                <persName xml:lang="gez" type="normalized">Gabra Krəstos</persName>
                <persName xml:lang="en">Alexius</persName>
                <trait type="category"><desc>righteous</desc></trait>

                
              </person>
              
            </listPerson>
          </desc>
        </relation>
      </listRelation>
      
      
    </back>

  </text>
</TEI>