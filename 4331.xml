<?xml version="1.0" encoding="UTF-8"?>

<TEI xmlns="http://www.tei-c.org/ns/1.0" xml:id="4331" xml:lang="en">
  <teiHeader>
    <fileDesc>
      <titleStmt>
        
        <title xml:id="t1" xml:lang="gez">መልክአ፡ ማርያም፡ መግደላዊት፡</title>
        <title corresp="#t1" xml:lang="gez" type="normalized">Malkəʾa Māryām Magdalāwit</title>
        <title corresp="#t1" xml:lang="en">Image of Mary Magdalene</title>
        
      </titleStmt>

      <publicationStmt>
        <authority>
          <persName>
            <forename>Augustine</forename>
            <surname>Dickinson</surname>
            <idno type="ORCID">https://orcid.org/0000-0002-7732-3524</idno>
          </persName>
        </authority>
        <date>2025</date>
        <ref target="https://w3id.org/malke/4331/"/>
        <availability>
          <licence target="http://creativecommons.org/licenses/by-sa/4.0/">This file is licensed under the Creative Commons Attribution-ShareAlike 4.0 license.</licence>
        </availability>
      </publicationStmt>

      <sourceDesc>
        <p>Malkəʾa Gubāʾe</p>
      </sourceDesc>

      
      <notesStmt>
        <note>
          <listBibl>
            
            
            <biblStruct type="bookSection" xml:id="Habtemichael_Kidane2024" corresp="http://zotero.org/groups/5599348/items/AQD952X9">
              <analytic>
                <title level="a">Supplement to the Repertory of &lt;hi rend="italics"&gt;Mälkəʿat&lt;/hi&gt; in European-Held Ethiopian Manuscripts Published by Marius Chaîne</title>
                <author><name>Habtemichael Kidane</name></author>
              </analytic>
              <monogr>
                <title level="m">Celebrating the Holy Saints: The Origin, Evolution, and Liturgical Use of the Mälkəʿ</title>
                <imprint>
                  <pubPlace>Piscataway, NJ</pubPlace>
                  <biblScope unit="page">267–369</biblScope>
                  <publisher>Gorgias Press</publisher>
                  <date>2024</date>
                </imprint>
              </monogr>
              <series>
                <title level="s">Gorgias Eastern Christian Studies</title>
                <biblScope unit="volume">67</biblScope>
              </series>
              <citedRange unit="item">172</citedRange>
            </biblStruct>
            
          </listBibl>
        </note>
      </notesStmt>
      
    </fileDesc>

    <profileDesc>
      <langUsage>
        <language ident="en">English</language>
        <language ident="gez">Gǝʿǝz</language>
      </langUsage>
    </profileDesc>
  </teiHeader>
  <text>

    <body>
      <div type="edition" xml:lang="gez">

        

        <div type="textpart" xml:id="malke">
          
          <lg type="stanza" n="1">
            
            <l n="1">አኰቴተ፡ አብ፡ ወወልድ፡ ቃለ፡ መደንግፅ፡ አምላክ፨</l>
            <l n="2">ወሞገሰ፡ መንፈስ፡ ቅዱስ፡ ሡራሔ፡ መተንብል፡ መልአክ፨</l>
            <l n="3">ውስተ፡ ጽርሐ፡ ድርሳን፡ ዘለኪ፡ ተስፋ፡ ልበ፡ ያዕቆብ፡ ዓርክ፨</l>
            <l n="4">ማርያም፡ መግደላዊት፡ ወለተ፡ ይስሐቅ፡ ቡሩክ፨</l>
            <l n="5">ያዕርፉ፡ እንዘ፡ አልቦ፡ ዘዔሳው፡ ሐከክ፨</l>

          </lg>
          
          <lg type="stanza" n="2">
            
            <l n="1">ሰላም፡ ለዝክረ፡ ስምከ፡ በስመ፡ ማርያም፡ ዘተጸውዓ፨</l>
            <l n="2">ማዕደ፡ ማርያም፡ ድንግል፡ እስመ፡ ለባሕቲቱ፡ ተሠርዓ፨</l>
            <l n="3">መግደላዊት፡ ማርያም፡ በልብስኪ፡ ትርሲተ፡ መርዓ፨</l>
            <l n="4">ፊደለ፡ ስንዓዌ፡ ዘትርጓሜሁ፡ ፍግዓ፨</l>
            <l n="5">አማኑኤል፡ ካህንኪ፡ ሰዓለ፡ ርቱዓ፨</l>

          </lg>
          
          <lg type="stanza" n="3">
            
            <l n="1">ሰላም፡ ለሥእርትኪ፡ ፈትለ፡ ሜላተ፡ ወርቅ፡ ዘተመሰለ፨</l>
            <l n="2">ወለርእስኪ፡ ምሉእ፡ በረከተ፡ አብርሃም፡ ጠለ፨</l>
            <l n="3">መግደላዊት፡ ማርያም፡ ድኅረ፡ መስቀለ፡ ዓርብ፡ ተተክለ፨</l>
            <l n="4">መንገለ፡ ነጸርኪ፡ ትንሣኤ፡ መለኮት፡ ልዑለ፨</l>
            <l n="5">ቅዱሳነ፡ ሰማይ፡ ኪያኪ፡ ሰመዩ፡ ወንጌለ፨</l>

          </lg>
          
          <lg type="stanza" n="4">
            
            <l n="1">ሰላም፡ ለገጽኪ፡ ገጸ፡ መዓልታዊ፡ ፀሐይ፨</l>
            <l n="2">ወለቀራንብትኪ፡ አውያን፡ ዘጣዕመ፡ ፍሬሆን፡ ዕበይ፨</l>
            <l n="3">መግደላዊት፡ ማርያም፡ ዕለተ፡ ፋሲካ፡ ኅሩይ፨</l>
            <l n="4">ይትፌሥሑ፡ በበዓልኪ፡ አብትረ፡ ሙሴ፡ ሰማይ፨</l>
            <l n="5">ወምስለ፡ ነገዱ፡ ይዬብብ፡ ኢያሱ፡ ቀላይ፨</l>

          </lg>
          
          <lg type="stanza" n="5">
            
            <l n="1">ሰላም፡ ለአዕይንቲከ፡ አዕይንተ፡ የዋህ፡ ርግብ፨</l>
            <l n="2">ወለአእዛንኪ፡ ክልኤ፡ መዳልወ፡ ብሩር፡ ጥበብ፨</l>
            <l n="3">መግደላዊት፡ ማርያም፡ ትምክህተ፡ ነዳያን፡ ሕዝብ፨</l>
            <l n="4">እምበረከትኪ፡ ዮርዳኖሳዊ፡ መዝገብ፨</l>
            <l n="5">አግብርተ፡ ቤትኪ፡ ንንሣእ፡ ጊዜ፡ ፍትሕ፡ ዕፁብ፨</l>

          </lg>
          
          <lg type="stanza" n="6">
            
            <l n="1">ሰላም፡ ለመላትሕኪ፡ ጽጌያተ፡ ሮማን፡ መሐላ፨</l>
            <l n="2">ወለአዕናፍኪ፡ ሰላም፡ መሳክወ፡ ዕፍረት፡ ተድላ፨</l>
            <l n="3">መግደላዊት፡ ማርያም፡ ለርእሰ፡ ሃይማኖት፡ አክሊላ፨</l>
            <l n="4">ተማኅፀንኩ፡ በኂሩትኪ፡ ኢይዳደቱኒ፡ ተኵላ፨</l>
            <l n="5">በግዓ፡ ይሁዳ፡ አቡኪ፡ ዘርስቱ፡ ገሊላ፨</l>

          </lg>
          
          <lg type="stanza" n="7">
            
            <l n="1">ሰላም፡ ለከናፍርኪ፡ ጠበብተ፡ ማኅየዊ፡ ቅዳሴ፨</l>
            <l n="2">ወለመጽሐፈ፡ ሕግ፡ አፉኪ፡ ዘምሥጢራቲሁ፡ ሥላሴ፨</l>
            <l n="3">መግደላዊት፡ ማርያም፡ ኦሪተ፡ ንጽሕ፡ ልበ፡ ሙሴ፨</l>
            <l n="4">መለኮት፡ ትዕግሥትኪ፡ መክሐ፡ ቤተ፡ ነቢይ፡ ምናሴ፨</l>
            <l n="5">በተኬንዎቱ፡ ፈጠረ፡ ክብረ፡ ነፍስ፡ ብእሴ፨</l>

          </lg>
          
          <lg type="stanza" n="8">
            
            <l n="1">ሰላም፡ ለአስናንኪ፡ ዘየዓውዶን፡ ሞገስ፨</l>
            <l n="2">ወለልሳንኪ፡ ክቡር፡ ሐዋርያ፡ ሥርዓት፡ ሐዲስ፨</l>
            <l n="3">መግደላዊት፡ ማርያም፡ ንጽሕተ፡ ኵለንታ፡ እምርኵስ፨</l>
            <l n="4">ያንጽሐኒ፡ እምርስሐትየ፡ ማየ፡ ሣህልኪ፡ ክርስቶስ፨</l>
            <l n="5">ወመቅደሰ፡ ነድስየ፡ ይምላዕ፡ ምሕረትኪ፡ ጢስ፨</l>

          </lg>
          
          <lg type="stanza" n="9">
            
            <l n="1">ሰላም፡ ለቃልኪ፡ ድምፀ፡ መሰንቆ፡ ኂሩት፨</l>
            <l n="2">ወለእስትንፋስኪ፡ ዝናም፡ ሕይወተ፡ ምውታን፡ አዝርእት፨</l>
            <l n="3">መግደላዊት፡ ማርያም፡ ጽጌ፡ ሰሎሞን፡ ገነት፨</l>
            <l n="4">መሠጦሙ፡ ፄና፡ ፍቅርኪ፡ ለሰማያውያን፡ ኃይላት፨</l>
            <l n="5">ወለዕደወ፡ ኃይል፡ ኮኖሙ፡ ሕይወተ፡ እሞት፨</l>

          </lg>
          
          <lg type="stanza" n="10">
            
            <l n="1">ሰላም፡ ለጕርዔኪ፡ ለማኅፈደ፡ ወንጌል፡ ኆኅቱ፨</l>
            <l n="2">ወለክሳድኪ፡ ካህን፡ ዘጶዴሬ፡ ስብሐት፡ ትርሲቱ፨</l>
            <l n="3">መግደላዊት፡ ማርያም፡ ፀሐየ፡ አጋእዝት፡ ሠለስቱ፨</l>
            <l n="4">የሐውሩ፡ በብርሃንኪ፡ ነገሥታተ፡ ዓለም፡ ዝንቱ፨</l>
            <l n="5">ወበፀዳልኪ፡ ያንሶስው፡ አሕዛብ፡ እሙንቱ፨</l>

          </lg>
          
          <lg type="stanza" n="11">
            
            <l n="1">ሰላም፡ ለመትከፍትኪ፡ በአፈ፡ ደናግል፡ ዘተወደሰ፨</l>
            <l n="2">ወለዘባንኪ፡ ንጉሥ፡ ሜላተ፡ ጥዒና፡ ዘለብሰ፨</l>
            <l n="3">መግደላዊት፡ ማርያም፡ ለዘኪያኪ፡ ኃሠሠ፨</l>
            <l n="4">ሐድሲ፡ ዘልፈ፡ ውስተ፡ ከርሡ፡ ዘኪሩባውያን፡ መንፈሰ፨</l>
            <l n="5">ወበራህብ፡ ነፍሱ፡ ትክሊ፡ ደብተራ፡ ሞገሰ፨</l>

          </lg>
          
          <lg type="stanza" n="12">
            
            <l n="1">ሰላም፡ ለእንግድዓኪ፡ ድርዓ፡ ጽድቀ፡ አበው፡ ዘተረሰየ፨</l>
            <l n="2">ወለክቡረ፡ ስም፡ ሕፅንኪ፡ ምርፋቀ፡ ቅዳሴ፡ ተሰምየ፨</l>
            <l n="3">መግደላዊት፡ ማርያም፡ ዘተመሰልኪ፡ ሰማየ፨</l>
            <l n="4">አሥርቂ፡ ለነ፡ እምጸጋኪ፡ ንስሐ፡ ጴሮስ፡ ፀሐይ፨</l>
            <l n="5">በቍረ፡ አበሳ፡ ኢንድወይ፡ ወኢንሙት፡ ዝየ፨</l>

          </lg>
          
          <lg type="stanza" n="13">
            
            <l n="1">ሰላም፡ ለአእዳውኪ፡ አዕዳወ፡ ሰሎሜ፡ ቅድስት፨</l>
            <l n="2">ወለመዝራዕትኪ፡ ሐፂን፡ መንበረ፡ ኃያላን፡ ነገሥት፨</l>
            <l n="3">መግደላዊት፡ ማርያም፡ ቅብዓ፡ ቀርነ፡ ሳሙኤል፡ ዘይት፨</l>
            <l n="4">ሥውጠ፡ ይኩን፡ ለለ፡ ጊዜ፡ ማኅሌትየ፡ ዕፍረት፨</l>
            <l n="5">ውስተ፡ ሙዳየ፡ ወርቅ፡ ዓንፍኪ፡ ዘግብሩ፡ ትፍሥሕት፨</l>

          </lg>
          
          <lg type="stanza" n="14">
            
            <l n="1">ሰላም፡ ለኵርናዕኪ፡ ብርተ፡ ሊባኖስ፡ ዘተዛወገ፨</l>
            <l n="2">ወለእመትኪ፡ ቀላይ፡ እምልዓተ፡ ጸጋ፡ ኢነትገ፨</l>
            <l n="3">መግደላዊት፡ ማርያም፡ እንዘ፡ ታለብውኒ፡ ሕገ፨</l>
            <l n="4">ዘወይነ፡ ክብርኪ፡ ረስይኒ፡ ሐረገ፨</l>
            <l n="5">ወበልኒ፡ ጸሎትኪ፡ ሰማያተ፡ ዓርገ፨</l>

          </lg>
          
          <lg type="stanza" n="15">
            
            <l n="1">ሰላም፡ ለእራኃትኪ፡ በትረ፡ ውሂበ፡ ፍቅር፡ እለ፡ አኃዛ፨</l>
            <l n="2">ወለአፃብዕኪ፡ ዓሥር፡ ከርቤ፡ ንጽሐ፡ ኤልያስ፡ ውሕዛ፨</l>
            <l n="3">መግደላዊት፡ ማርያም፡ መርዓተ፡ ያዕቆብ፡ ነቢየ፡ ሎዛ፨</l>
            <l n="4">ለዓለም፡ ሞአባዊት፡ እምእደ፡ እኩይ፡ ግዕዛ፨</l>
            <l n="5">ያንግፈኒ፡ ረድኤትኪ፡ መዋዒ፡ ወሬዛ፨</l>

          </lg>
          
          <lg type="stanza" n="16">
            
            <l n="1">ሰላም፡ ለአጽፋረ፡ እዴኪ፡ ዘስነ፡ ፀዳሎን፡ መረግድ፨</l>
            <l n="2">ወለአጥባትኪ፡ አንቅዕት፡ ሙሐዛተ፡ ሐሊብ፡ ፈቃድ፨</l>
            <l n="3">መግደላዊት፡ ማርያም፡ ንግሥተ፡ ስብከቱ፡ ለወልድ፨</l>
            <l n="4">አንሶስዊ፡ ማእከሌነ፡ በሠረገላኪ፡ ነድ፨</l>
            <l n="5">መጽሐፈ፡ ዕበይኪ፡ ንንብብ፡ ቅድመ፡ ሕዝብ፡ እቡድ፨</l>

          </lg>
          
          <lg type="stanza" n="17">
            
            <l n="1">ሰላም፡ ለገቦኪ፡ ዘዓራተ፡ ሕያወት፡ ምስካቡ፨</l>
            <l n="2">ወለከርሥኪ፡ እሳት፡ ዘብፅዓነ፡ ፋኑኤል፡ ላህቡ፨</l>
            <l n="3">መግደላዊት፡ ማርያም፡ ለመክሊተ፡ ክርስቶስ፡ መዝገቡ፨</l>
            <l n="4">መላእክት፡ በክንፈ፡ ተድላ፡ እለ፡ ኪያኪ፡ ገልበቡ፨</l>
            <l n="5">ጊዜ፡ ፍትሐ፡ አምላክ፡ ዲቤየ፡ ክንፎሙ፡ ይርብቡ፨</l>

          </lg>
          
          <lg type="stanza" n="18">
            
            <l n="1">ሰላም፡ ለልብኪ፡ ልቡና፡ ኢያቄም፡ ትሕትና፨</l>
            <l n="2">ወለኵልያትኪ፡ ሰላም፡ ኵልያተ፡ ቅድስት፡ ሐና፨</l>
            <l n="3">መግደላዊት፡ ማርያም፡ ደሴተ፡ ሄኖክ፡ ጥዒና፨</l>
            <l n="4">ምርሳየ፡ ሐመር፡ ዘእንቲአየ፡ ጽሙና፨</l>
            <l n="5">አመ፡ ክረምተ፡ ሐጕል፡ ኰንኒ፡ ቅድመ፡ አብ፡ ልዕልና፨</l>

          </lg>
          
          <lg type="stanza" n="19">
            
            <l n="1">ሰላም፡ ለሕሊናኪ፡ ምክረ፡ መንፈስ፡ ቅዱስ፡ ዘተውህቦ፨</l>
            <l n="2">ወለአማዑትኪ፡ ጽጌ፡ ሠናየ፡ መዓዛ፡ የብቦ፨</l>
            <l n="3">መግደላዊት፡ ማርያም፡ እምደመና፡ ቅዱስ፡ ፀልቦ፨</l>
            <l n="4">አዝንሚ፡ በኂሩትኪ፡ ዝናመ፡ ፍቁር፡ ተረክቦ፨</l>
            <l n="5">መልዕልተ፡ ገራህትየ፡ ልብ፡ ዘትካዝ፡ ዓቀቦ፨</l>

          </lg>
          
          <lg type="stanza" n="20">
            
            <l n="1">ሰላም፡ ለንዋየ፡ ውስጥኪ፡ መካነ፡ አእምሮ፡ ፍሉጥ፨</l>
            <l n="2">ወለኅንብርትኪ፡ ባሕርይ፡ ዘኢይትረከብ፡ በሤጥ፨</l>
            <l n="3">መፍደላዊት፡ ማርያም፡ ኂሩተ፡ መለኮት፡ ሥሉጥ፨</l>
            <l n="4">በጸጋኪ፡ እድኃን፡ ኵለሄ፡ እምአይሁዳዊ፡ ተውላጥ፨</l>
            <l n="5">እምነ፡ መቅሠፍታ፡ ለሰዶም፡ ከመ፡ ድኅነ፡ ሎጥ፨</l>

          </lg>
          
          <lg type="stanza" n="21">
            
            <l n="1">ሰላም፡ ለማኅፀንኪ፡ ማኅፀነ፡ ማርያም፡ ዘቀደሶ፨</l>
            <l n="2">ወለድንግልናኪ፡ ወልዳ፡ ዘእምብልየቱ፡ ሐደሶ፨</l>
            <l n="3">መግደላዊት፡ ማርያም፡ መዓዛ፡ ትሩፋት፡ አንክሶ፨</l>
            <l n="4">ለሥጋኪ፡ እግዚአ፡ ሣ፡ ዓፀደ፡ ሕይወቱ፡ አውረሶ፨</l>
            <l n="5">ወለወልደ፡ ንጉሥ፡ ክብርኪ፡ ምስሌሁ፡ አንገሦ፨</l>

          </lg>
          
          <lg type="stanza" n="22">
            
            <l n="1">ሰላም፡ ለሐቌኪ፡ ዘኅለተ፡ ወርቅ፡ መጠኑ፨</l>
            <l n="2">መግደላዊት፡ ማርያም፡ ለክርስቶስ፡ ስነ፡ ብርሃኑ፨</l>
            <l n="3">ምሶበ፡ ጥዒና፡ ሀብኒ፡ ኅብስተ፡ ነፈርዓፅ፡ እለ፡ ዘመኑ፨</l>
            <l n="4">ለብንያምሰ፡ ኢይሁበኒ፡ የማኑ፨</l>
            <l n="5">ወኢያስትየኒ፡ ኤፍሬም፡ እምጽሩይ፡ ወይኑ፨</l>

          </lg>
          
          <lg type="stanza" n="23">
            
            <l n="1">ሰላም፡ ለአቍያጽኪ፡ ሱቱፋነ፡ አዕማድ፡ ክልኤ፨</l>
            <l n="2">ዘተክሎሙ፡ መክብብ፡ ውስተ፡ መቅደሰ፡ ጽዮን፡ ዓውደ፡ ትንሣኤ፨</l>
            <l n="3">መግደላዊት፡ ማርያም፡ በዕለተ፡ ዓባይ፡ ጉባዔ፨</l>
            <l n="4">ያስምዓኒ፡ ቃለ፡ ጽድቅኪ፡ ዜና፡ አልዓዛር፡ ጽዋዔ፨</l>
            <l n="5">ወይረስየኒ፡ ዕበይኪ፡ ዘአብርሃም፡ ቍልዔ፨</l>

          </lg>
          
          <lg type="stanza" n="24">
            
            <l n="1">ሰላም፡ ለአብራክኪ፡ ለክብረ፡ ሥላሴ፡ እለ፡ ሰገዳ፨</l>
            <l n="2">ወለአእጋርኪ፡ ሰላም፡ አድያማተ፡ መስቀል፡ ዘዖዳ፨</l>
            <l n="3">መግደላዊት፡ ማርያም፡ ድንግለ፡ መሲሕ፡ ይሁዳ፨</l>
            <l n="4">ውስተ፡ ክብካብኪ፡ ዘሞገሰ፡ ዳዊት፡ ማዕዳ፨</l>
            <l n="5">ገርዜነ፡ ልዕልና፡ ክድንኒ፡ ኢይኩን፡ እንግዳ፨</l>

          </lg>
          
          <lg type="stanza" n="25">
            
            <l n="1">ሰላም፡ ለሰኰናኪ፡ ወለመከየድኪ፡ እለ፡ ጌሡ፨</l>
            <l n="2">ኀበ፡ መቃብሩ፡ ለክርስቶስ፡ ዘአክሊለ፡ ሦክ፡ ቀፀላ፡ ርእሱ፨</l>
            <l n="3">መግደላዊት፡ ማርያም፡ ለኅጡአ፡ ምግባር፡ ትውክልተ፡ ነፍሱ፨</l>
            <l n="4">ሕሊናት፡ ካህናትየ፡ እስመ፡ ኪያኪ፡ ቀደሱ፨</l>
            <l n="5">መንግሥተ፡ ኢየሱስ፡ ተስፋነ፡ ምስሌኪ፡ ይረሱ፨</l>

          </lg>
          
          <lg type="stanza" n="26">
            
            <l n="1">ሰላም፡ ለአፃብዕኪ፡ ወለአጽፋርኪ፡ ሰላም፨</l>
            <l n="2">እለ፡ ኢደወያ፡ ምዕረ፡ በኅምዘ፡ አርዌ፡ ርጉም፨</l>
            <l n="3">መግደላዊት፡ ማርያም፡ ቡራኬ፡ ዕበዩ፡ ለሴም፨</l>
            <l n="4">ንዒ፡ እምሊባኖስ፡ ኅዝአተ፡ አንበሳ፡ ግሩም፨</l>
            <l n="5">ሰላመ፡ ሥላሴ፡ ተሀቢ፡ ለሕዝብኪ፡ ዮም፨</l>

          </lg>
          
          <lg type="stanza" n="27">
            
            <l n="1">ሰላም፡ ለቆምኪ፡ መአድመ፡ ራእይ፡ ዓርዝ፨</l>
            <l n="2">ወለመልክዕኪ፡ ሰላም፡ ፀዳለ፡ ማርያም፡ ቤዝ፨</l>
            <l n="3">መግደላዊት፡ ማርያም፡ ዘመቅደሰ፡ ልዑል፡ በለዝ፨</l>
            <l n="4">ይገንዩ፡ ለዕበይኪ፡ ኖሎተ፡ ቀዋሚ፡ ትእዛዝ፨</l>
            <l n="5">ወኪያኪ፡ ይሴብሑ፡ በመዝሙር፡ ሐዋዝ፨</l>

          </lg>
          
          <lg type="stanza" n="28">
            
            <l n="1">ሰላም፡ ለፀዓተ፡ ነፍስኪ፡ በድምፀ፡ ነጐድጓድ፡ ወመባርቅት፨</l>
            <l n="2">ወለበድነ፡ ሥጋኪ፡ ኮል፡ ዘመዓዛሁ፡ ሰንበልት፨</l>
            <l n="3">መግደላዊት፡ ማርያም፡ ማሕፈደ፡ ነጋሢ፡ ዳዊት፨</l>
            <l n="4">ሐነፁኪ፡ በወርቀ፡ ተድላ፡ ነደቅተ፡ አሐቲ፡ ሥርዓት፨</l>
            <l n="5">ውስተ፡ ሀገሮሙ፡ መዋዒ፡ መንግሥት፨</l>

          </lg>
          
          <lg type="stanza" n="29">
            
            <l n="1">ሰላም፡ ለግንዘትኪ፡ በልብሰ፡ ክታን፡ ይባቤ፨</l>
            <l n="2">ወለመቃብርኪ፡ ሰላም፡ ውሣጤ፡ ደብረ፡ ሣህል፡ ከርቤ፨</l>
            <l n="3">መግደላዊት፡ ማርያም፡ ብርህተ፡ ምግባር፡ ክርስቲሎቤ፨</l>
            <l n="4">ለገብርኪ፡ ኅጡአ፡ ተስፋ፡ እምዋዕየ፡ ሐጋይ፡ ምንዳቤ፨</l>
            <l n="5">መንዲለ፡ ርእስኪ፡ ይኵነኒ፡ ግልባቤ፨</l>

          </lg>
          
          <lg type="stanza" n="30">
            
            <l n="1">አአኵቶ፡ ለአብ፡ ወእሴብሖ፡ ለወልዱ፨</l>
            <l n="2">ወአሌዕሎ፡ ፍጹመ፡ ለመንፈስ፡ ቅዱስ፡ አሐዱ፨</l>
            <l n="3">መግደላዊት፡ ማርያም፡ ለስብሐተ፡ ስምኪ፡ ውስተ፡ ዓፀዱ፨</l>
            <l n="4">ከመ፡ እኅድር፡ በፍጻሜሁ፡ እስመ፡ እሙንቱ፡ ፈቀዱ፨</l>
            <l n="5">ወፍና፡ ሐልዮ፡ ርቱዕ፡ ምስሌየ፡ ነገዱ፨</l>

          </lg>
          
        </div>

        <div type="textpart" xml:id="tarafa-malke">
          
          <lg type="stanza" n="1">
            
            <l n="1">ሰላም፡ ለኪ፡ ማርያም፡ ጠባብ፡ መጽሔተ፡ ደናግል፡ ኃምስ፨</l>
            <l n="2">ናስተሐይጽ፡ ብኪ፡ መልክዓ፡ ሞገስ፨</l>
            <l n="3">እስመ፡ አንቲ፡ ፀዳለ፡ ነፍስ፨</l>

          </lg>
          
          <lg type="stanza" n="2">
            
            <l n="1">ሰላም፡ ለኪ፡ ዜና፡ ትንሣኤሁ፡ ትንግሪ፡ ለእሊአሁ፡ አርድእት፨</l>
            <l n="2">ፈነወኪ፡ ወልድ፡ በዕለተ፡ ሰንበት፨</l>
            <l n="3">ማርያም፡ መግደላዊት፨</l>

          </lg>
          
          <lg type="stanza" n="3">
            
            <l n="1">ሰላም፡ ለኪ፡ ቅድመ፡ ገጽኪ፡ ተርኅዉ፡ አናቅጸ፡ ሰማይ፡ ኅቡዕ፨</l>
            <l n="2">ወይበቡ፡ ለኪ፡ መላእክት፡ ወሰብእ፨</l>
            <l n="3">ማርያም፡ በትረ፡ እግዚእ፨</l>

          </lg>
          
          <lg type="stanza" n="4">
            
            <l n="1">ሰላም፡ ለኪ፡ ለዘፍና፡ ቍስቋም፡ ነገደት፡ ማርያም፡ ንግሥት፨</l>
            <l n="2">ፀባሕተ፡ ዕበያ፡ ክቡር፡ ዘምድረ፡ ትፍሥሕት፨</l>
            <l n="3">ማርያም፡ መግደላዊት፨</l>

          </lg>
          
          <lg type="stanza" n="5">
            
            <l n="1">ሰላም፡ ለኪ፡ ደመና፡ ዕበዩ፡ ልዑል፡ ለአየረ፡ ኪሩብ፡ ቀሲስ፨</l>
            <l n="2">ማርያም፡ ባሕርይ፡ መዝገበ፡ ንጉሥ፨</l>
            <l n="3">እስመ፡ ብኪ፡ መንፈስ፡ ቅዱስ፨</l>

          </lg>
          
          <lg type="stanza" n="6">
            
            <l n="1">ሰላም፡ ለኪ፡ መድሎተ፡ መለኮት፡ ወርቅ፡ መግደላዊት፡ ሳይዳ፨</l>
            <l n="2">ገብርኪ፡ እድኃን፡ እምነ፡ ፍዳ፨</l>
            <l n="3">በጸጋኪ፡ ክብረ፡ ይሁዳ፨</l>

          </lg>
          
          <lg type="stanza" n="7">
            
            <l n="1">ሰላም፡ ለኪ፡ አመ፡ ይመጽእ፡ እግዚእ፡ ምስለ፡ ግሩማን፡ ኃይላት፨</l>
            <l n="2">ለኰንኖ፡ አግብርት፡ ወአጋእዝት፨</l>
            <l n="3">ቤዛ፡ ይኵነነ፡ ለሕዝበ፡ ጥምቀት፨</l>
            <l n="4">ሣህልኪ፡ ሰማያዊ፡ ማርያም፡ ቅድስት፨</l>

          </lg>
          
        </div>
        
      </div>
    </body>
    
    <back>

      
      <listRelation>
        <relation name="subjects">
          <desc>
            <listPerson>
              
              
              <person xml:id="mary-magdalene">
                <persName xml:lang="gez">ማርያም፡ መግደላዊት፡</persName>
                <persName xml:lang="gez" type="normalized">Māryām Magdalāwit</persName>
                <persName xml:lang="en">Mary Magdalene</persName>
                <trait type="category"><desc>righteous</desc></trait>

                
              </person>
              
            </listPerson>
          </desc>
        </relation>
      </listRelation>
      
      
      
    </back>

  </text>
</TEI>