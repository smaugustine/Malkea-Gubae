<?xml version="1.0" encoding="UTF-8"?>

<TEI xmlns="http://www.tei-c.org/ns/1.0" xml:id="3066" xml:lang="en">
  <teiHeader>
    <fileDesc>
      <titleStmt>
        
        <title xml:id="t1" xml:lang="gez">መልክአ፡ ቂርቆስ፡</title>
        <title corresp="#t1" xml:lang="gez" type="normalized">Malkəʾa Qirqos</title>
        <title corresp="#t1" xml:lang="en">Image of Cyricus</title>
        
      </titleStmt>

      <publicationStmt>
        <authority>
          <persName>
            <forename>Augustine</forename>
            <surname>Dickinson</surname>
            <idno type="ORCID">https://orcid.org/0000-0002-7732-3524</idno>
          </persName>
        </authority>
        <date>2025</date>
        <ref target="https://w3id.org/malke/3066/"/>
        <availability>
          <licence target="http://creativecommons.org/licenses/by-sa/4.0/">This file is licensed under the Creative Commons Attribution-ShareAlike 4.0 license.</licence>
        </availability>
      </publicationStmt>

      <sourceDesc>
        <p>Malkəʾa Gubāʾe</p>
      </sourceDesc>

      
      <notesStmt>
        <note>
          <listBibl>
            
            <biblStruct type="journalArticle" xml:id="Chaîne1913" corresp="http://zotero.org/groups/5599348/items/QUQDUQNT">
              <analytic>
                <title level="a">Répertoire des Salam et Malkeʾe contenus dans les manuscrits éthiopiens des bibliothèques d’Europe</title>
                <title type="short">Répertoire des Salam et Malkeʾe</title>
                <author><forename>Marius</forename><surname>Chaîne</surname></author>
              </analytic>
              <monogr>
                <title level="j">Revue de l’Orient Chrétien</title>
                <imprint>
                  <biblScope unit="volume">18</biblScope>
                  <biblScope unit="issue">2, 4</biblScope>
                  <biblScope unit="page">183–203, 337–357</biblScope>
                  <date>1913</date>
                </imprint>
              </monogr>
              <citedRange unit="item">346</citedRange>
            </biblStruct>
            
            
            
          </listBibl>
        </note>
      </notesStmt>
      
    </fileDesc>

    <profileDesc>
      <langUsage>
        <language ident="en">English</language>
        <language ident="gez">Gǝʿǝz</language>
      </langUsage>
    </profileDesc>
  </teiHeader>
  <text>

    <body>
      <div type="edition" xml:lang="gez">

        

        <div type="textpart" xml:id="malke">
          
          <lg type="stanza" n="1">
            
            <l n="1">እስመ፡ ብዙኃን፡ እለ፡ አኀዙ፡ ነጊረ፡ ይውጥኑ፨</l>
            <l n="2">ቅድመ፡ ማሕሌትከ፡ ዝንቱ፡ ዘወጠንክዎ፡ እዜኑ፨</l>
            <l n="3">በዘእክል፡ ቂርቆስ፡ ለፈጽሞ፡ ዝንቱ፡ ደርሳኑ፨</l>
            <l n="4">አስተቃኒ፡ ባሕረ፡ አእምሮ፡ ውስተ፡ ልብየ፡ መካኑ፨</l>
            <l n="5">በጽውዐ፡ አፉየ፡ ይትቀዳሕ፡ እምይምኑ፨</l>

          </lg>
          
          <lg type="stanza" n="2">
            
            <l n="1">ሰላም፡ ለዝክረ፡ ስምከ፡ ዘጥንተ፡ ፊደሉ፡ ሣልስ፨</l>
            <l n="2">ወፍጻሜሁ፡ ሳድስ፨</l>
            <l n="3">ቂርቆስ፡ ሰማዕት፡ ዘውገ፡ ጊዮርጊስ፨</l>
            <l n="4">አንቅሐኒ፡ ለስብሐቲከ፡ በሙቀተ፡ ዐዚዝ፡ መንፈስ፨</l>
            <l n="5">ከመ፡ እምንዋሙ፡ ክቡድ፡ ይነቅህ፡ ፊንክስ፨</l>

          </lg>
          
          <lg type="stanza" n="7">
            
            <l n="1">ሰላም፡ ለአዕይንቲከ፡ አብያዘ፡ ተድላ፡ ወነፈርዐፅ፨</l>
            <l n="2">ዘአስተዋደዶን፡ ኬንያ፡ በሰማየ፡ መልክእ፡ ሕኑጽ፨</l>
            <l n="3">ቂርቆስ፡ ሕፃን፡ አቍራሬ፡ ነድ፡ ብቁጽ፨</l>
            <l n="4">አንተኑ፡ አናንያ፡ መክብበ፡ ክልኤቱ፡ አብያጽ፨</l>
            <l n="5">ወሚመ፡ መደንግጽ፡ ራብዓይ፡ ገጽ፨</l>

          </lg>
          
          <lg type="stanza" n="9">
            
            <l n="1">ሰላም፡ ለመላትሒከ፡ ዘኢደመነ፡ ቂሐቶን፨</l>
            <l n="2">እምጢሰ፡ እቶን፨</l>
            <l n="3">ቂርቆስ፡ ሕፃን፡ ወልደ፡ ሠረቃዊ፡ ብርሃን፨</l>
            <l n="4">ሶበ፡ ትትነሣእ፡ ላዕሌየ፡ ስክርተ፡ ደመ፡ ሰብእ፡ ልሳን፨</l>
            <l n="5">እዝነ፡ ረድኤት፡ ኩነኒ፡ በኵሉ፡ አዝማን፨</l>

          </lg>
          
          <lg type="stanza" n="41">
            
            <l n="1">ሰላም፡ ለበድነ፡ ሥጋከ፡ ሰረገላ፡ መንፈስ፡ ዘከበቶ፨</l>
            <l n="2">እምይትቀበር፡ ምድረ፡ ወይትከደን፡ መሬቶ፨</l>
            <l n="3">ማሕሌተ፡ መልክእከ፡ ቂርቆስ፡ እንዘ፡ እነግር፡ በአእኵቶ፨</l>
            <l n="4">ናሁ፡ ፈጸምኩ፡ መልእክትየ፡ ከመ፡ ጳውሎስ፡ ወቲቶ፨</l>
            <l n="5">ዕሤተ፡ ተስፋ፡ ጽድቅ፡ ሀበኒ፡ ኢይሖር፡ በከንቶ፨</l>

          </lg>
          
          <lg type="stanza" n="42">
            
            <l n="1">በፍቅደ፡ አርብዓ፡ ወሥልስ፡ ልደተ፡ አበው፡ ኵሉ፨</l>
            <l n="2">ዘአባእኩ፡ ለከ፡ አምኃ፡ ማሕሌት፡ ዘይደሉ፨</l>
            <l n="3">በቀለመ፡ ኪዳን፡ ቂርቆስ፡ ዘኢይደሉሰ፡ ፊደለ፡ ቃሉ፨</l>
            <l n="4">ጸሐፍ፡ በክነፈ፡ ኪሩብ፡ ለዓለመ፡ ዓለም፡ የሀሉ፨</l>
            <l n="5">ወውሂበ፡ ዕሤት፡ ሊተ፡ እምዘ፡ ብከ፡ አትሉ፨</l>

          </lg>
          
        </div>

        <div type="textpart" xml:id="tarafa-malke">
          
          <lg type="stanza" n="1">
            
            <l n="1">ሰላም፡ ለከ፡ ቂርቆስ፡ ሕፃን፨</l>
            <l n="2">መአድመ፡ መልክእ፡ ወሥን፨</l>
            <l n="3">ዘኢያፍርሀከ፡ ትግርምተ፡ ዕልዋን፨</l>
            <l n="4">ለበዊእ፡ ውስተ፡ እቶን፨</l>

          </lg>
          
          <lg type="stanza" n="2">
            
            <l n="1">ሰላም፡ ለከ፡ ተኣምሪከ፡ ብዙኅ፡ እምኆፃ፡ ባሕር፡ ወሣዕር፨</l>
            <l n="2">ዘኢይፌጽሞ፡ ቃለ፡ ከናፍር፨</l>
            <l n="3">ወኢመብዝኅተ፡ ነገር፨</l>

          </lg>
          
          <lg type="stanza" n="4">
            
            <l n="1">ሰላም፡ ለከ፡ ለተኣምሪከሰ፡ እምኢያግመሮ፡ ዓለም፨</l>
            <l n="2">ወሶበ፡ ተጽሕፈ፡ በማየ፡ ቀለም፨</l>
            <l n="3">ቂርቆስ፡ መአድመ፡ ስም፨</l>

          </lg>
          
          <lg type="stanza" n="5">
            
            <l n="1">ሰላም፡ ለከ፡ ፈለገ፡ ሰላምነ፡ ቂርቆስ፡ ዘመጠንከ፡ ተከዜ፨</l>
            <l n="2">ነዓ፡ ነዓ፡ ዘበበ፡ ጊዜ፨</l>
            <l n="3">ለቡራኬ፡ ወለኑዛዜ፨</l>
            <l n="4">እምሕዝብከ፡ ታሰስል፡ እንባዜ፨</l>

          </lg>
          
        </div>
        
      </div>
    </body>
    
    <back>
      
      <listRelation>
        <relation name="subjects">
          <desc>
            <listPerson>
              
              
              <person xml:id="cyricus">
                <persName xml:lang="gez">ቂርቆስ፡</persName>
                <persName xml:lang="gez" type="normalized">Qirqos</persName>
                <persName xml:lang="en">Cyricus</persName>
                <trait type="category"><desc>martyr</desc></trait>

                
              </person>
              
            </listPerson>
          </desc>
        </relation>
      </listRelation>
      
      
    </back>

  </text>
</TEI>